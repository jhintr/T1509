大智度論[^6]釋往生品[^7]第四之下([^8]卷四十)

[^6]: 釋往生品【大】，釋【宋】【宮】
[^7]: 第四之下【大】，第四品下【宋】【宮】，之三【元】，第四之三【明】
[^8]: 卷【大】，卷第【宋】【元】【明】【宮】

聖者龍樹造

後秦龜茲國三藏鳩摩羅什譯

[^9]【經】

[^9]: 【經】【大】*，〔－〕【宋】【宮】*，不分卷【石】

舍利弗[^10]白言：「世尊！云何菩薩摩訶薩法眼淨？」

[^10]: 白【大】，白佛【宋】【元】【明】【宮】

佛告舍利弗：「菩薩摩訶薩以法眼知是人隨信行、是人隨法行、是人無相行，是人行空解脫門、是人行無相解脫門、是人行無作解脫門，得五根，得五根故得無間三昧，得無間三昧故得解脫智，得解脫智故[^11]斷三結：有眾見、疑、齋戒取，是人名為須陀洹；是人得思惟道，薄婬、恚、癡，當得斯陀含；增進思惟道，斷婬、[^12]恚，[^13]得阿那含；增進思惟道，斷色染、無色染、無明、慢、[^14]掉，得阿羅漢。是人行空、無相、無作解脫門，得五根，得五根故得無間三昧，得無間三昧故得解脫智，得解脫智故知所有集法皆是滅法，作辟支佛。是為菩[^15]薩法眼淨。

[^11]: 斷【大】，常斷【元】【明】
[^12]: 恚【大】，恚癡【明】
[^13]: 得【大】，當得【元】【明】
[^14]: 掉【大】，挑【石】
[^15]: 薩【大】，薩摩訶薩【元】【明】

「復次，舍利弗！菩薩摩訶薩知是菩薩初發意行檀波羅蜜乃至行般若波羅蜜，成就信根、精進根，善根純厚；用方便力故，為眾生受身；若生剎利大姓，若生婆羅門大姓，若生居士大家；若生四天王天處乃至他化自在天處；是菩薩於其中住，成就眾生，隨其所樂，皆給施之；亦淨佛世界，值遇諸佛，供養、恭敬、尊重、讚歎，乃至阿耨多羅三藐三菩提，亦不墮聲聞、辟支佛地；是為菩薩摩訶薩法眼淨。

「復次，舍利弗！菩薩摩訶薩[^1]如是知是菩薩於阿耨多羅三藐三菩提退、知是菩薩於阿耨多羅三藐三菩提不退，知是菩薩受阿耨多羅三藐三菩[^2]提記、知是菩薩未受阿耨多羅三藐三菩提記，知是菩薩到阿鞞跋致地、[^3]知是菩薩未到阿鞞跋致地，知是菩薩具足神通、知是菩薩未具足神通；知是菩薩[^4]已具足神通，飛到十方如恒河沙等世界，見諸佛供養恭敬，尊重讚歎；知是菩薩未得神通、當得神通；[^5]知是菩薩當淨佛世界、[^6]未淨佛世界，[^7]是菩薩成就眾生、未成就眾生，[^*7-1]是菩薩為諸佛所稱譽、所不稱譽，[^*7-2]是菩薩親近諸佛、不親近佛，[^*7-3]是菩薩壽命有量、壽命無量，[^*7-4]是菩薩得佛時，比丘眾有量、比丘眾無量；[^*7-5]是菩薩得阿耨多羅三藐三菩提時，以菩薩為僧、不以菩薩為僧；[^*7-6]是菩薩當修苦行難行、不修苦行難行，[^*7-7]是菩薩一生補處、未一生補處，[^*7-8]是菩薩受最後身、未受最後身，[^*7-9]是菩薩能坐道場、不能坐道場，[^*7-10]是菩薩有魔、無魔。如是，舍利弗！是為菩薩摩訶薩法眼淨。」

[^1]: 如是【大】，〔－〕【元】【明】
[^2]: 提【大】，提不退知是菩薩受阿耨多羅三藐三菩提【石】
[^3]: 知是菩薩【大】，〔－〕【宋】【宮】【石】
[^4]: 已【大】，以【石】
[^5]: 知【大】，〔－〕【宋】【宮】【石】
[^6]: 未【大】，不【宋】【元】【明】【宮】
[^7]: 是【大】*，知是【元】【明】*
[^*7-1]: 是【大】*，知是【元】【明】*
[^*7-2]: 是【大】*，知是【元】【明】*
[^*7-3]: 是【大】*，知是【元】【明】*
[^*7-4]: 是【大】*，知是【元】【明】*
[^*7-5]: 是【大】*，知是【元】【明】*
[^*7-6]: 是【大】*，知是【元】【明】*
[^*7-7]: 是【大】*，知是【元】【明】*
[^*7-8]: 是【大】*，知是【元】【明】*
[^*7-9]: 是【大】*，知是【元】【明】*
[^*7-10]: 是【大】*，知是【元】【明】*

[^8]【論】

[^8]: 【論】【大】*，〔－〕【宋】【宮】*【石】

釋曰：

菩薩摩訶薩初發心時，以肉眼見世界眾生，受諸苦患，心生慈愍；學諸禪定，修得五通，以天眼遍見六道中眾生受種種身心苦，益加憐愍[^9]故，求慧眼[^10]以救濟之。得是慧眼已，見眾生心相種種不同，云何令眾生得是實法，故求法眼，引[^11]導眾生令入法中，故名法眼。

[^9]: 故【大】，故故【宋】【元】【明】【宮】
[^10]: 以【大】，已【宋】
[^11]: 導【大】，道【石】

所謂「是人隨信行，是人隨法行」，初入無漏道——鈍根者名隨信行，是人初依信力故得道，名為隨信行；利根者名隨法行，是人分別諸法故得道，是名隨法行。是二人，十五心中亦名為無相行。過是已往，或名須陀洹，或名斯陀含，或名阿那含。十五心中疾速，無人能取其相者，故名無相。

有人無始世界來，性常質[^12]直，好樂實事者；有人好行捨離者；有人世世常好善寂者。好實者，用空解脫門得道，以諸實中空為第一故；好行捨者，行無作解脫門得道；好善寂者，行無相解脫門得道。

[^12]: 直【大】，享【石】

問曰：

何以說「得五根」？

答曰：

有人言：一切聖道名為五[^13]根，五根成立故。八根雖皆是善，而三無漏[^14]根無有別異，以是故但說五根。

[^13]: 根【大】，根成【元】【明】
[^14]: 根【大】，〔－〕【宋】【宮】【石】

取果時相應三昧，名「無間三昧」；得是三昧已，得解脫智，以是解脫智斷三結，得果證。

「有眾見」者，於五受眾中，生我若我所。

「疑」者，於三寶、四諦中不信。

「齋戒取」者，九十六種外道法中，取是法，望得苦解脫。[^15]

[^15]: 大智度經論卷第四十一終【石】

[^16]問曰：

[^16]: 大智度經論卷等四十二首，問上有摩訶般若波羅蜜品第四之三十二字【石】

見諦所斷十結，得須陀[^17]洹果，何以[^18]故但說三、不說七？

[^17]: 洹【大】，洹道【石】
[^18]: 故【大】，〔－〕【宋】【元】【明】【宮】

答曰：

若說有眾見，已說一切見結，如經說「有眾見為六十二見根本」故。

若人著我，[^19]復思惟：我為是常？為是無常？若謂無常，墮斷滅中而生邪見，無有罪福。若謂為常，墮常見中而生齋戒取；計望得道，或修後世福德樂；欲得此二事故取戒。求苦樂因緣故，謂天所作，[^20]便生見取。若說有眾見，則攝是二見：邊見、邪見。若說齋戒取，已說見取。餘四結未拔根本，故不說。

[^19]: 復【大】，後【宋】【宮】
[^20]: 便【大】，更【宋】【元】【明】【宮】

是十結於三界四諦所斷，分別有八十八。

須陀洹乃至辟支佛，分別聲聞、辟支佛道，如先說。

菩薩法眼有二種：一者、分別知聲聞、辟支佛方便得道門，二者、知菩薩方便[^21]行道門。聲聞、辟支佛[^22]事先已處處說，今當分別菩薩法。

[^21]: 行【大】，得【宋】【元】【明】【宮】
[^22]: 事【大】，〔－〕【宋】【元】【明】【宮】

若菩薩知是菩薩深行六波羅蜜，[^23]薄諸煩惱故，用信根、精進根及方便，為度眾生故受身。是菩薩生死肉身，未得法性神通法身，以是故不說三根，未離欲故。今世行布施功德，信[^24]根、精進根，後世生剎利大姓乃至他化自在天。先知因，後知果。

[^23]: 薄【大】，不得【石】
[^24]: 根【大】，〔－〕【宋】【宮】

復次，「是菩薩不退」者，如先說「不退[^25]轉相」，亦如後〈阿鞞跋致品〉中說；與此相違，名為退。

[^25]: 轉【大】，轉退【石】

不退菩薩有二種：一者、受記，二者、未受記。如《首楞嚴三昧》四種受記中說。

「具足神通」者，於十方恒河沙世界中，一時能變化無量身，供養諸佛、聽法，說法度眾生。[^26]如是等，除佛無能及者，是為末後身菩薩；與此相違者，名不具足。

[^26]: 如【大】，〔－〕【宋】【元】【明】【宮】

復次，各各自地中無所少，名為具足；各[^27]各地中未成就，是不具足。

[^27]: 各【大】，各自【石】

「得神通」有二種：有用者，[^28]有不用者。

[^28]: 有【大】，〔－〕【宋】【元】【明】【宮】

「未得神通」者，有菩薩新發意故，未得神通；或未離欲故、懈怠心故、行餘法故，是為未得；與上相違，是為「得」。

「淨佛世界、未[^29]淨世界」，如先說。

[^29]: 淨【大】，淨佛【石】

「成就眾生」者有二種：有先自成功德，然後度眾生者；有先成就眾生，後自成功德者。如寶華佛欲涅槃時，觀二菩薩心，所謂彌勒、釋迦[^1]文菩薩。彌勒菩薩自功德成就，弟子未成就；釋迦文菩薩弟子成就，自身未成就。成[^2]就多人難，自成則易。作是念已，入雪山谷寶窟中，身放光明。是時釋迦文菩薩見佛，其心清淨，一足立，七日七夜，以一偈讚佛；以是因緣故，超越九劫。如是等，知成就眾生、不成就眾生者。

[^1]: 文【大】*，牟尼【石】*
[^2]: 就【大】，〔－〕【宋】【元】【明】【宮】【石】

「諸佛稱譽」，如先說；與此相違，名為「不稱譽」。

「親近諸佛」、「無量壽[^3]命」、「無量比丘僧」、「純菩薩為僧」、「不修苦行」，如〈初品〉末說。

[^3]: 命【大】，〔－〕【宋】【宮】

「一生補處」者，或以相知者，如阿私陀仙人觀其身相，知今世成佛。珊若婆羅門見乳糜，知今日成佛者應食。如遍吉菩薩、觀世音菩薩、文殊師利菩薩等，見是菩薩如諸佛相，知當成佛，如是等。

「坐道場」者，有菩薩見菩薩行處，地下有金剛地持是菩薩；又見天龍鬼神持種種供養具，送至道場，如是等，知坐道場。

「有魔」者，宿世遮[^4]他行道及種種求佛道因緣，不喜行慈，好行空等餘法，如是等因緣，以宿世破他行道，故有魔破壞。

[^4]: 他【大】，地【元】

問曰：

云何末後身菩薩受惡業報、[^5]為魔來壞？

[^5]: 為【大】，有【宋】【元】【明】【宮】

答曰：

菩薩以種種門入佛道，或從悲門，或從[^6]精進、智慧門入佛道。

[^6]: 精進智慧【大】，智慧精進門【石】

是菩薩行精進、智慧門，不行悲心，好行精進、智慧故。譬如貴人，雖有種種好衣，或時著一，餘者不著；菩薩亦如是，修種種行以求佛道，或行精進、智慧道，息慈悲心。

破行道者，增上慢故。諸長壽天、龍、鬼神不識方便者，見作惡行因緣，若不受報，生斷滅見，是故佛現受報。是故雖無罪因緣實魔來，以方便力故現[^7]有魔。

[^7]: 有【大】，為【石】

如是等一切聲聞、辟支佛、[^8]諸菩薩種種方便門，令眾生入道，是名「法眼淨」。

[^8]: 諸【大】，〔－〕【宋】【元】【明】【宮】

[^*9-1]【經】

[^*9-1]: 【經】【大】*，〔－〕【宋】【宮】*，不分卷【石】

舍利弗白佛言：「世尊！云何菩薩摩訶薩佛眼淨？」

佛告舍利弗：「有菩薩摩訶薩求佛道心，次第入如金剛三昧，得一切種智。爾時，成就十力、四無所畏、四無礙智、十八不共法、大慈大悲。是菩薩摩訶薩用一切[^9]種，一切法中，無法不見，無法不聞，無法不知，無法不識。舍利弗！是為菩薩摩訶薩得阿耨多羅三藐三菩提時佛眼淨。如是，舍利弗！菩薩摩訶薩欲得五眼，當學六波羅蜜。何以故？舍利弗！是[^10]六波羅蜜中，攝一切善法，若聲聞法、辟支佛法、菩薩法、佛法。舍利弗！若有實語，能攝一切善法者，般若波羅蜜是。舍利弗！般若波羅蜜能生五眼，菩薩學五眼者，得阿耨多羅三藐三菩提。」

[^9]: 種【大】，種智【元】【明】
[^10]: 六【大】，〔－〕【石】

[^*8-1]【論】

[^*8-1]: 【論】【大】*，〔－〕【宋】【宮】*【石】

釋曰：

菩薩住十地中，具足六波羅蜜乃至一切種智。菩薩入如金剛三昧，破諸煩惱習，即時得諸佛無礙解脫，即生佛眼，所謂一切種智、十力、四無所畏、四無礙智乃至大慈大悲等諸功德，是名「佛眼」。

問曰：

智慧、見物是眼相，云何大[^11]慈悲等名為「眼」？

[^11]: 慈【大】，慈大【石】

答曰：

諸功德皆與慧眼相應故，通名為眼。

復次，慈悲心有三種：眾生緣、法緣、無緣。

凡夫人，眾生緣；聲聞、辟支佛及菩薩，初眾生緣，後法緣；諸佛善修行畢竟空，故名為無緣，是故慈悲亦名佛眼。

已說佛眼，今說佛眼所用：是眼無法不見、[^12]不聞、不知、不識。

[^12]: 不聞不知【大】，不知不聞【石】

復次，有人謂：「十住菩薩與佛無有差別，如遍吉、文殊師利、觀世音等，具足佛十力功德等而不作佛，為[^13]廣度眾生故。」是故生疑。以是故說佛眼相——十方眾生及諸法中，無不見、無不聞。是諸菩薩，於餘菩薩為大，比於佛不能遍知；如月光明雖大，於日則不現。

[^13]: 廣【大】，〔－〕【石】

問曰：

眼為見相，云何說「聞」？

答曰：

眾生智慧，從六情生，知六塵。人謂佛有所不聞，如外經書中[^14]言或有所不聞；是故佛智慧無所不聞。又耳識因緣生智慧，智慧所[^15]知，言「無法不聞」。

[^14]: 言【大】，〔－〕【宋】【元】【明】【宮】
[^15]: 知【大】，知故【石】

問曰：

何以故三識所知合為一，三識所知別為三——眼名為見，耳名為聞，意知名為識，鼻、舌、身識名為覺？

答曰：

是三識助道法多，是故別說；餘三識不爾，是故合說。

是三識但知世間事，是故合為一；餘三亦知世間，亦知出世間，是故別說。

復次，是三識但緣無記法；餘三識或緣善，或緣不善，或緣無記。

復次，是三識能生三乘因緣，如眼見佛及佛弟子，耳聞[^16]法，心籌量、正憶念。如是等種種差別，以是故，六識所知事[^17]分為四分。

[^16]: 法【大】，法時【石】
[^17]: 分【大】，分別【石】

一切種智者，如人眼見近不見遠，見[^18]內不見[^19]外，見麁不見細，見東不見西，見此不見彼，見[^20]和合不見散，見生[^21]時不見[^22]滅。

[^18]: 內【大】，外【宋】【元】【明】【宮】
[^19]: 外【大】，內【宋】【元】【明】【宮】
[^20]: 和【大】，〔－〕【石】
[^21]: 時【大】，〔－〕【石】
[^22]: 滅【大】，滅時【宋】【元】【明】【宮】

肉眼見，天眼不見：眼根成就，未離欲凡夫人故無天眼。

天眼見，慧眼不見：凡夫人得天眼神通故無慧眼。

慧眼見，法眼不見：未離欲聲聞聖人，不知種種度眾生道故無法眼。

法眼見，佛眼不見：菩薩得道種智，知種種度眾生道，未成佛故無佛眼。

復次，肉眼、天眼見，慧眼、法眼、佛眼不見：凡夫人眼根成就，得天眼神通故，無慧眼、法眼、佛眼。

肉眼、慧眼見，法眼、佛眼不見：眼根成就聲聞聖人；不知種種度眾生道故無法眼，聲聞人故無佛眼。

肉眼、法眼見，佛眼不見：初得無生忍、未受法性生身菩薩，得道種智；未成佛故無佛[^1]眼。

[^1]: 眼【大】，眼復次【石】

天眼、慧眼見，法眼、佛眼不見：離欲聲聞聖人得天眼神通；非菩薩故無道種智，無道種智故無法眼，聲聞人故無佛眼。

天眼、法眼見，佛眼不見：得菩薩神通，知種種度眾生道；未成佛故無佛眼。

慧眼、法眼見，佛眼不見：菩薩得無生法忍，得無生法忍已，能觀一切眾生得道因緣，以種種道而度脫之；未成佛故無佛眼。

復次，肉眼、天眼、慧眼見，法眼、佛眼不見：眼根成就聲聞聖人得天眼神通；無道種智故無法眼，聲聞人故無佛眼。

天眼、慧眼、法眼見，佛眼不見：法性生身菩薩，具六神通，以種種道度眾生；未成佛故無佛眼。

復次，肉眼、天眼、慧眼、法眼見，佛眼不見：初得無生法忍菩薩，未捨肉身，得菩薩神通，無生法忍、道種智具足；未成佛故無佛眼。

如是等，不名「無法不見聞覺識」。若以佛眼觀諸法，是名「無所不見，無所不聞，無所不覺，無所不識」。

五塵隨義分別，亦如是。

三[^2]乘等諸善法，是五眼因緣。諸善法[^3]皆六波羅蜜攝；是六波羅蜜，般若波羅蜜為本。以是故說「般若波羅蜜能生五眼；菩薩漸漸學是五眼，不久當作佛」。

[^2]: 乘【大】，業【宋】【宮】
[^3]: 皆【大】，〔－〕【宋】【元】【明】【宮】

[^*9-2]【經】

[^*9-2]: 【經】【大】*，〔－〕【宋】【宮】*，不分卷【石】

「舍利弗！有菩薩摩訶薩行般若波羅蜜時，修神通波羅蜜。以是神通波羅蜜，受種種如意事：能動大地；變一身為無數身，無數身還為一身；隱顯自在；山壁樹木，皆過無礙，如行空中；履水如地；[^4]凌虛如鳥；出沒地中，如出入水；身出烟炎，如大火聚；身中出水，如雪山水流；日月大德，威力難當，而能摩捫；乃至梵天，身得自在。亦不著是如意神通，神通事及己身皆不可得；自性空故、自性離故、自性無生故。不作是念：『我得如意神通。』除為薩婆若心。如是，舍利弗！菩薩摩訶薩行般若波羅蜜時，得如意神通智證。

[^4]: 凌【大】，陵【石】

「是菩薩以天耳淨，過於人耳，聞二種聲：天聲、人聲。亦不著是天耳神通，天耳與聲及己身皆不可得，自性空故、自性離故、自性無生故。不作是念：『我有是天耳。』除為薩婆若心。如是，舍利弗！菩薩摩訶薩行般若波羅蜜時，得天耳神通智證。

「是菩薩如實知他眾生心：若欲心，如實知欲心；離欲心，如實知離欲心；瞋心，如實知瞋心；離瞋心，如實知離瞋心；癡心，如實知癡心；離癡心，如實知離癡心；渴愛心，如實知渴愛心；無渴愛心，如實知無渴愛心；有受心，如實知有受心；無受心，如實知無受心；攝心，如實知攝心；散心，如實知散心；小心，如實知小心；大心，如實知大心；定心，如實知定心；亂心，如實知亂心；解脫心，如實知解脫心；不解脫心，如實知不解脫心；有上心，如實知有上心；無上心，如實知無上心。亦不著是[^5]心！何以故？是心非心相不可思議故，自性空故、自性離故、自性無生故。不作是念：『我得他心智證。』除為薩婆若心。如是，舍利弗！菩薩摩訶薩行般若波羅蜜時，得他心神通智證。

[^5]: 心【大】，念心【宮】

「是菩薩以宿命智證通，念一心乃至百心，念一日乃至百日，念一月乃至百月，念一歲乃至百歲，念一劫乃至百劫、無數百劫、無數千劫、無數百千劫，乃至無數百千萬億劫世；我是處如是[^6]姓、如是名、如是生、如是食、如是久住、如是壽限、如是長壽、如是受苦樂；我是中死、生彼處，彼處[^7]死、生是處，有相有因緣。亦不著是宿命神通，宿命神通事及己身皆不可得，自性空故、自性離故、自性無生故。不作是念：『我有是宿命神通。』除為薩婆若心。如是，舍利弗！菩薩摩訶薩行般若波羅蜜時，得宿命神通智證。

[^6]: 姓【大】，性【宋】【元】【宮】
[^7]: 死生【大】，生死【宋】【宮】

「是菩薩以天眼見眾生死時、生時，端[^8]政、醜陋，惡處、好處，若大、若小；知眾生隨業因緣：是諸眾生身惡業成就、口惡業成就、意惡業成就故，謗毀聖人、受邪見因緣故，身壞[^9]命終墮惡道，生地獄中；是諸眾生身善業成就、口善業成就、意善業成就，不謗毀聖人、受正見因緣故，命終入善道，生天上。亦不著是天眼[^10]神通，天眼[^*10-1]神通事及己身皆不可得，自性空故、自性離故、自性無生故。不作是念：『我有是天眼神通。』除為薩婆若心。如是，舍利弗！菩薩摩訶薩行般若波羅蜜時，得天眼神通智證。亦見十方如恒河沙等[^11]世界中眾生生死，乃至生天上。四神通亦如是。

[^8]: 政【大】，正【宋】【元】【明】【宮】
[^9]: 命終【大】，〔－〕【宋】【元】【明】【宮】【石】
[^10]: 神【大】*，〔－〕【宋】【元】【明】【宮】*
[^*10-1]: 神【大】*，〔－〕【宋】【元】【明】【宮】*
[^11]: 世界【大】*，國土【石】*

「是菩薩摩訶薩漏盡神通，雖得漏盡神通，不墮聲聞、辟支佛地；乃至阿耨多羅三藐三菩提，亦不依異法。亦不著是漏盡神通，漏盡神通事及己身皆不可得，自性空故、自性離故、自性無生故。不作是念：『我得漏盡神通。』除為薩婆若心。如是，舍利弗！菩薩摩訶薩行般若波羅蜜時，得漏盡神通智證。

「如是，舍利弗！菩薩摩訶薩行般若波羅蜜時，具足神通波羅蜜；具足神通波羅蜜已，增益阿耨多羅三藐三菩提。」

[^*8-2]【論】

[^*8-2]: 【論】【大】*，〔－〕【宋】【宮】*【石】

釋曰：

如大海中有種種寶珠：有能殺毒，有能遮鬼，有能破病，有能除寒熱、飢渴，有能隨人所願皆能與者；如是等無量無數寶珠。

大乘海中亦如是，有種種菩薩寶：有菩薩能破三惡[^1]道，有能開三善門，有能生五眼，有能修行神通波羅蜜。是故諸菩薩能為奇特希有之事，所謂取[^2]空相多、地相少，則能隨意動地。一身能多，多身能一；虛空中常有微塵滿中；是人離欲、福德因緣故，集諸微塵以為諸身，令皆相似。

[^1]: 道【大】，〔－〕【宋】【元】【明】【宮】
[^2]: 空【大】，水【宋】【明】【宮】，明註曰空南藏作水

有人言：諸非人恭敬是離欲菩薩，入其身中，隨其意所欲變化則皆能化。轉輪聖王未離欲，少有福德因緣故，諸鬼神[^3]尚為其使，何況離欲行無量心人！

[^3]: 尚【大】，常【宋】【宮】

復次，是心相無有住處，若內、若外，若大、若小，以禪定力故，其心調柔，疾遍諸身，還復亦速。譬如千頭龍，眼、耳各有二千，及有千口，心一時用；龍[^4]是麁身尚爾，何況菩薩！

[^4]: 是【大】，及【宋】【元】【明】【宮】

有人言：坐禪人事，所有力勢，不可思議；故一身為無量身，無量身為一身。

石壁無礙者，取石壁虛空相，微塵開闢，如撅入土。

履水者，取地相多故，履水如地；取水相多故，入地如水；取火相多故，身出烟[^5]火。

[^5]: 火【大】，炎【宋】【元】【明】【宮】

捫摸日月者，神通不可思議力故，令手及日月，入火定故，月不能令冷；入水定故，日不能令熱。

問曰：

是神通力乃至四禪中，此何以言「但至梵世，身得自在」？

答曰：

此先已說，梵是初門故，言「梵世」則[^6]攝一切色界。又世人皆貴梵王，以為世界主故。又是菩薩不欲於欲界散亂心現其自在，是故乃至離欲人中能有所作。

[^6]: 攝【大】，說【宋】【元】【明】【宮】

如是神通相無量無數，為易解故，少說譬喻。

諸外道於此神通有二事錯：一者、起吾我心，我能起[^7]此事而生憍慢；二者、著是神通，譬如貪人著寶。以是故外道神通，不及聖人神通。

[^7]: 此【大】，是【宋】【元】【明】【宮】

菩薩於是神通力知一切法自性不生，故不著；但念一切種智，為度眾生故。

餘五神通亦如是，[^8]如其法分別，先說其相，後皆說空。

[^8]: 如其法【大】，〔－〕【石】

六神通餘義，如〈讚菩薩品〉中五神通義[^9]說。

[^9]: 說【大】，〔－〕【宋】【宮】

以是六神通廣[^10]利益眾生，故說：「具足得如是神通，增益阿耨多羅三藐三菩提。」

[^10]: 利【大】，〔－〕【石】

[^*9-3]【經】

[^*9-3]: 【經】【大】*，〔－〕【宋】【宮】*，不分卷【石】

「舍利弗！有菩薩摩訶薩行般若波羅蜜時，住檀波羅蜜，淨薩婆若道，畢竟空，不生慳心故。

「舍利弗！有菩薩摩訶薩行般若波羅蜜時，住尸羅波羅蜜，淨薩婆若道，畢竟空，罪不罪不著故。

「舍利弗！有菩薩摩訶薩行般若波羅蜜時，住羼提波羅蜜，淨薩婆若道，畢竟空，不瞋故。

「舍利弗！有菩薩摩訶薩行般若波羅蜜時，住毘梨耶波羅蜜，淨薩婆若道，畢竟空，身心精進不懈[^11]息故。

[^11]: 息【大】，怠【元】【明】

「舍利弗！有菩薩摩訶薩行般若波羅蜜時，住禪波羅蜜，淨薩婆若道，畢竟空，不亂不[^A1]味故。

[^A1]: 味【CB】，昧【大】(cf. T08n0223_p0229a22; T25n1509_p0189c20)

「舍利弗！有菩薩摩訶薩行般若波羅蜜時，住般若波羅蜜，淨薩婆若道，畢竟空，不生癡心故。

「如是，舍利弗！菩薩摩訶薩行般若波羅蜜時，住六波羅蜜，淨薩婆若道，畢竟空故，不來不去故，不施不受故，非戒非犯故，非忍非瞋故，[^12]不進[^*12-1]不怠故，不定不亂故，不智不愚故。

[^12]: 不【大】*，非【石】*
[^*12-1]: 不【大】*，非【石】*

「爾時，菩薩摩訶薩不分別布施不布施、持戒犯戒、忍辱瞋恚、精進懈怠、定心亂心、智慧愚癡，不分別毀害、輕慢、恭敬。何以故？舍利弗！無生法中，無有受毀者、無有受害者、無有受輕慢恭敬者。

「舍利弗！菩薩摩訶薩行般若波羅蜜，得如是諸功德，聲聞、辟支佛所無有。得是功德具足，成就眾生，淨佛[^*11-1]世界，得一切種智！」

[^*11-1]: 世界【大】*，國土【石】*

[^*8-3]【論】

[^*8-3]: 【論】【大】*，〔－〕【宋】【宮】*【石】

釋曰：

是菩薩初發[^13]意，行般若波羅蜜，[^14]漸行餘功德，所謂檀波羅蜜等。菩薩住檀波羅蜜，修治薩婆若道，觀一切法畢竟空、不生慳貪心，以是二事故，開薩婆若道。所以者何？畢竟空中，無有慳貪；慳貪根本斷故，具足檀波羅蜜；具足檀波羅蜜故，莊嚴般若波羅蜜；乃至般若波羅蜜畢竟空故，常不生癡心。所以者何？此中佛自說：「一切法不來不去，無施無受故，乃至不智不愚故。」

[^13]: 意【大】，心【石】
[^14]: 漸【大】，暫【宋】【宮】

問曰：

若能如是觀，行六波羅蜜，得何等利益？

答曰：

此中佛自說：[^15]此菩薩不念有所施與、無所施與。若念有施，入虛[^16]妄法中，又著布施，心生憍慢。若念無所施，即墮邪見中。是布施論議，是佛法中初門，云何言無？乃至不念有癡、有慧。

[^15]: 此【大】，是【宋】【元】【明】【宮】
[^16]: 妄【大】，誑【宋】【元】【明】【宮】

是人如金剛山，四面風起，不能令動。是菩薩爾時若有罵詈、讚歎，心無有異。何以故？此中佛自說：「無生法中無有罵者、無[^1]有[^2]害者、無恭敬者。」聲聞、辟支佛，有加[^*2-1]害者，不能深有慈悲心，若默然、若遠離。菩薩則不然，能深加慈心，愛之如子，方便度之，是故勝一切聲聞、辟支佛，而能教化一切眾生，忍辱、慈悲、方便深故，隨願清淨業因緣故，能淨佛世界。是法具足故，不久當得一切種智。

[^1]: 有【大】，〔－〕【宋】【元】【明】【宮】
[^2]: 害【大】*，割【石】*
[^*2-1]: 害【大】*，割【石】*

[^*9-4]【經】

[^*9-4]: 【經】【大】*，〔－〕【宋】【宮】*，不分卷【石】

「復次，舍利弗！菩薩摩訶薩行般若波羅蜜時，一切眾生中生等心；一切眾生中生等心已，得一切諸法等；得一切諸法等已，立一切眾生於諸法等中。是菩薩摩訶薩，現世為十方諸佛所念，亦為一切菩薩、一切聲聞、辟支佛所念。是菩薩在所生處，眼終不見不愛色，乃至意不覺不愛法。如是，舍利弗！菩薩摩訶薩行般若波羅蜜，不[^3]減於阿耨多羅三藐三菩提。」

[^3]: 減【大】，滅【宮】

[^*8-4]【論】

[^*8-4]: 【論】【大】*，〔－〕【宋】【宮】*【石】

釋曰：

佛若廣說諸菩薩相，則窮劫不盡，今佛此品末略說其相。是相[^4]足為諸菩薩所通行，所謂大慈悲故，初發度一切眾生心故，學諸佛等心觀眾生故，一切法自性空故——如是等因緣故，於一切眾生中生等心；得是等心已，得一切諸法等。

[^4]: 足為【大】，是【宋】【元】【明】【宮】

「一切法等」者，如先說眾生等、法等義，今當更說。慈愍四生眾生，一心欲利益，名眾生等。[^5]觀四念處亦不見身名[^6]為法等，四正懃[^7]等諸四法亦如是。

[^5]: 觀【大】，〔－〕【宋】【元】【明】【宮】
[^6]: 為【大】，〔－〕【宮】
[^7]: 等【大】，〔－〕【宋】【元】【明】【宮】

復次，念五道中眾生皆沒無常老、病、死，是名眾生等。行是信等五根、若五神通，一心欲度是眾生，是名法等。

復次，眾生中行忍辱、慈悲等福，功德無量；功德無量故心柔軟，心柔軟故疾得禪定，修禪定故心如意調柔，心如意調柔故破世間長短、男女、白黑等，入一相法，所謂無相。得是法等已，令一切眾生得是法等。

是菩薩得是二等，成就無量福德智慧故，得現世果報，為諸佛所念、餘人所念。

愛著生念者，皆是虛妄；唯諸佛念，是為實念，不愛著故。是人諸佛尚念，何況聲聞、辟支佛、菩薩！聲聞、辟支佛斷結者猶尚愛念，何況凡夫未離欲者！

以菩薩福德因緣生故，[^8]得如是等無量今世果報。

[^8]: 得【大】，〔－〕【宋】【元】【明】【宮】【石】

後世所生處，眼終不見惡色。惡色者，所謂能生苦受；聲、香、味、觸、法，乃至能生憂心者。如六[^9]欲天，六情所對淨妙[^10]五欲，隨意歡喜。眾生種少福德，生天上如是，何況菩薩福德、實智慧無量無邊，[^11]為十方諸佛、諸餘賢聖所念！

[^9]: 欲【大】，觸【宋】【宮】
[^10]: 五【大】，〔－〕【宋】【元】【明】【宮】【石】
[^11]: 為【大】，及【宋】【元】【明】【宮】

[^*9-5]【經】

[^*9-5]: 【經】【大】*，〔－〕【宋】【宮】*，不分卷【石】

說是〈般若波羅蜜品〉時，三百比丘從坐起，以所著衣上佛，發阿耨多羅三藐三菩提心。佛爾時微笑，種種色光從口中出。

[^12]爾時，慧命阿難從坐起，整衣服，合掌，右膝著地，白佛言：「佛何因緣微笑？」

[^12]: 爾時【大】，〔－〕【宋】【元】【明】【宮】

佛告阿難：「是三百比丘從是已後六十一劫當[^13]得作佛，皆號名大相。是三百比丘捨此身[^14]已，當生阿閦佛[^15]國；及六萬欲天子皆發阿耨多羅三藐三菩提心，於彌勒佛法中出家行佛道。」

[^13]: 得【大】，〔－〕【宋】【元】【明】【宮】
[^14]: 已【大】，〔－〕【宋】【元】【明】【宮】
[^15]: 國【大】，世界【宋】【元】【明】【宮】

是時，佛之威神故，此間四部眾見十方面各千佛；是十方[^*11-2]世界嚴淨，此娑婆世界所不[^16]能及。

[^*11-2]: 世界【大】*，國土【石】*
[^16]: 能【大】，〔－〕【宋】【元】【明】【宮】

爾時，十千人作願[^17]言：「我等修淨願行，[^18]以淨願行故，當生彼佛[^19]世界。」

[^17]: 言【大】，〔－〕【宋】【元】【明】【宮】
[^18]: 以【大】，〔－〕【宋】【元】【明】【宮】
[^19]: 世界【大】*，國【石】*

爾時，佛知是善男子[^20]深心，而復微笑，種種[^21]色光從口中出。

[^20]: 深【大】，深念【石】
[^21]: 色【大】，〔－〕【宋】【元】【明】【宮】

阿難整衣服，合掌白佛：「佛何因緣微笑？」

佛告阿難：「汝見是十千人不？」阿難言：「見！」

佛言：「是十千人於此壽終，當生彼[^*19-1]世界，終不離諸佛；後當作佛，皆號莊嚴[^22]王。」

[^*19-1]: 世界【大】*，國【石】*
[^22]: 王【大】，王佛【石】

[^*8-5]【論】

[^*8-5]: 【論】【大】*，〔－〕【宋】【宮】*【石】

問曰：

如佛結戒，比丘三衣不應少，是諸比丘何以[^23]故破尸羅波羅蜜，作檀波羅蜜？

[^23]: 故【大】，〔－〕【宋】【元】【明】【宮】

答曰：

有人言：「佛過十二歲然後結戒，是比丘施衣時未結戒。」

有人言：「是比丘有淨施衣，心生當受，以是故施。」

有人言：「是諸比丘多知多識，即能更得，事不經宿。」

復次，有人言：「是諸比丘聞佛說『諸菩薩行檀波羅蜜，[^24]諸功德力勢無量故，得與般若波羅蜜相應』，心大踊躍，即以衣施，無復他念，不[^25]故破戒。」

[^24]: 諸【大】，〔－〕【石】
[^25]: 故【大】，顧【石】

復次，諸比丘知佛法畢竟空，無所著，斷法愛；為世諦故結戒，非第一義。是比丘從佛聞第一義及布施[^26]等六波羅蜜；聞諸菩薩種種大威力，愍念眾生為諸煩惱所覆，不能得是菩薩功德；是故生大悲心，為眾生故發阿耨多羅三藐三菩提意；以是故，以衣布施。

[^26]: 等【大】，得【宋】【元】【明】【明】

若人以貪欲、瞋恚、怖畏、邪見、不恭敬心、輕佛語[^27]而不持[^28]戒，是名為破戒；是諸比丘都無此心，是故無破戒罪。

[^27]: 而【大】，〔－〕【石】
[^28]: 戒【大】，〔－〕【宋】【元】【明】【宮】

問曰：

佛何以[^29]故微笑？

[^29]: 故【大】*，〔－〕【宋】【元】【明】【宮】*

答曰：

[^30]笑有種種：有人見妓樂事而笑，有[^31]人內懷瞋恚而笑，有人憍慢故笑，有人輕物故笑，有人事辦[^32]歡[^33]喜故笑，有人見不應作而作故笑，有人懷詐揚善故笑，有人見希有事故笑。

[^30]: 笑【大】，〔－〕【石】
[^31]: 人【大】，〔－〕【石】
[^32]: 歡【大】，〔－〕【宋】【元】【明】【宮】
[^33]: 喜【大】，欣【石】

佛今見比丘以一袈裟施[^*29-1]故，未來世中成辦佛事，是為希有，以是故笑。

[^*29-1]: 故【大】*，〔－〕【宋】【元】【明】【宮】*

問曰：

阿難何以常問佛笑，而餘比丘不問？

答曰：

是諸比丘不親近佛、又敬難心[^1]多故，不敢自問。阿難善知人相，知諸比丘意；又見佛笑，疑故，作是念：「佛無眾生相、無有法相，知三界如夢、如幻，今有何事能令佛笑？佛如須彌山王、大地、大海，不以小因緣故動。」以是故問笑因緣。

[^1]: 多【大】*，〔－〕【石】*

佛告阿難：「業因緣果報相續，不可思議！是三百比丘却後六十一劫當得作佛，號名大相(施以手舉物顯示為相[^2]故，因以為[^3]名)；六十一劫中，是人利根，值佛說法，與般若波羅蜜相應故，是諸人疾得作佛。」是諸比丘未得天眼故，自疑不知生何處，恐不能得集諸功德，不得至道；是故佛言：「捨是身，當生阿閦佛世界。」

[^2]: 故【大】，〔－〕【石】
[^3]: 名【大】，名也【宋】【元】【明】【宮】

六萬欲天子，必是宿世共福德因緣故，與三百比丘俱發阿耨多羅三藐三菩提心；是彌勒所應度，是故佛[^4]說：「彌勒時當出家。」

[^4]: 說【大】，記【宋】【元】【明】【宮】

今佛記諸比丘生阿閦[^5]佛世界，故諸人咸欲見諸佛清淨世[^6]界；是故佛令大眾見十方面各千佛。是四眾見是清淨莊嚴佛世界，見諸佛身大於須彌山者，一生補處菩薩大眾圍繞，以梵音[^7]聲徹無量無邊世界；各自鄙薄其身，憐愍眾生故，為求無量佛法，作願生彼佛世界，如清淨世界行願中說。

[^5]: 佛【大】，〔－〕【宋】【元】【明】【宮】
[^6]: 界【大】，界㽵嚴世界【石】
[^7]: 聲【大】，〔－〕【宋】【元】【明】【宮】

笑因緣，如先說。

是十千人於此壽終，當生彼國。隨生彼國行業因緣具足故，此間集深厚無量福德故，終不離諸佛。見諸莊嚴佛世界發心故，皆號莊嚴王佛。

[^8]大智度論釋歎度品第五

[^8]: 大智度論釋歎度品第五【大】，摩訶般若波羅蜜經品第五嘆度品【石】，〔大智度論〕－【明】

[^*9-6]【經】

[^*9-6]: 【經】【大】*，〔－〕【宋】【宮】*，不分卷【石】

爾時，慧命舍利弗、慧命目[^9]犍連、慧命須菩提、慧命摩訶迦葉，如是等諸多知識比丘及諸菩薩摩訶薩、諸優婆塞、優婆夷從坐起，合掌白佛言：「世尊！摩[^10]訶波羅蜜，是菩薩摩訶薩般若波羅蜜。尊波羅蜜、第一波羅蜜、勝波羅蜜、妙波羅蜜、無上波羅蜜、無等波羅蜜、無等等波羅蜜、如虛空波羅蜜，是菩薩摩訶薩般若波羅蜜。世尊！自相空波羅蜜，是菩薩摩訶薩般若波羅蜜。世尊！自性空波羅蜜，是菩薩摩訶薩般若波羅蜜。諸法空波羅蜜、無法有法空波羅蜜、開一切功德波羅蜜、成就一切功德波羅蜜、不可壞波羅蜜，是諸菩薩摩訶薩般若波羅蜜。

[^9]: 犍【大】，揵【宋】【元】【明】【宮】
[^10]: 訶【大】，訶般若【石】

「諸菩薩摩訶薩行是般若波羅蜜，無等等布施，具足無等等檀波羅蜜，得無等等身，得無等等法，所謂阿耨多羅三藐三菩提。尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜亦如是。

「世尊本亦復行此般若波羅蜜，具足無等等六波羅蜜，得無等等法；得無等等色，無等等受、想、行、識，佛轉無等等法輪。過去佛亦如是行此般若波羅蜜，具足無等等布施，乃至轉無等等法輪。未來世佛亦行此般若波羅蜜，當作無等等布施，乃至當轉無等等法輪。以是故，世尊！菩薩摩訶薩欲度一切法彼岸，當習行般若波羅蜜！

「唯！世尊！是行般若波羅蜜菩薩摩訶薩，一切世間天及人、阿修羅應當[^A2]禮敬供養。」

[^A2]: 禮【CB】【麗-CB】，體【大】(cf. K14n0549_p0908a12; T25n1509_p0354b29)

佛告眾弟子及諸菩薩摩訶薩：「如是！如是！諸善男子行[^11]是般若波羅蜜者，一切世間天及人、阿修羅應當禮敬供養。何以故？因菩薩來故，出生人道、天道，剎利大姓、婆羅門大姓、居士大家、轉輪聖王、四天王天乃至阿迦尼吒天；出生須陀洹乃至阿羅漢、辟支佛、諸佛。因菩薩來故，世間便有飲食、衣服、臥具、房舍、燈燭、摩尼、真珠、毘琉璃、珊瑚，金銀等諸寶物生。舍利弗！世間所有樂具，若人中、若天上、若離欲樂，是一切樂具，皆由菩薩有。何以故？舍利弗！菩薩摩訶薩行菩薩道時，住六波羅蜜，自行布施，亦以布施成就眾生；乃至自行般若波羅蜜，亦以般若波羅蜜成就眾生。舍利弗！是故菩薩摩訶薩為安樂一切眾生故出現於世。」

[^11]: 是【大】，〔－〕【宋】【元】【明】【宮】【石】

[^*8-6]【論】

[^*8-6]: 【論】【大】*，〔－〕【宋】【宮】*【石】

問曰：

五千比丘中，上有千餘上座，所謂[^12]漚樓頻螺迦葉等；何以[^13]止說此四人名？

[^12]: 漚【大】，優【明】
[^13]: 止【大】，正【宋】【宮】【石】

答曰：

是四比丘，[^14]是現世無量福田。舍利弗是佛右面弟子；目揵連是佛左面弟子；須菩提修無諍定，行空第一；摩訶迦葉行十二頭陀第一，世尊施衣分坐，常深心憐愍眾生。佛在世時，若有人欲求今世果報者，供養是四人，輒得如願。是故，是多知[^*1-1]多識比丘及四眾，讚般若波羅蜜。

[^14]: 是【大】，〔－〕【石】
[^*1-1]: 多【大】*，〔－〕【石】*

問曰：

是阿羅漢最後身，所作已辦，何以復讚歎般若波羅蜜？

答曰：

[^15]人皆知阿羅漢得無漏道，以菩薩智慧雖大，結使未斷故不貴。又以是阿羅漢有慈悲心，助佛揚化故以之為證。

[^15]: 人【大】，〔－〕【宮】

佛道於世間中最大，是般若能與此事，故名為「大波羅蜜」。

一切法中智慧第一，故言「尊波羅蜜」。

能正導五度，故名「第一波羅蜜」。

五度不及，故名為「勝波羅蜜」，如五情不及意。

能自利利人，故名為「妙波羅蜜」。

一切法中無有過者，故名「無上波羅蜜」。

無有法與同者，故名「無等波羅蜜」。

諸佛名無[^1]等，從般若波羅蜜生，故名「無等等波羅蜜」。

[^1]: 等【大】，等等【宋】【元】【明】【宮】

是般若波羅蜜畢竟清淨，不可以戲論破壞，故名「如虛空波羅蜜」。

般若波羅蜜中一切法自相不可得，故名為「自相空波羅蜜」。

此波羅蜜中一切法自[^2]性空故，諸法因緣和合生，無有自性，故名為「自性空波羅蜜」。

[^2]: 性【大】，法【宮】【石】

諸法中無有自法，故名為「諸法空波羅蜜」。

以此眾生空、法空故破諸法令無所有，無所有亦無所有，是名「無法有法空波羅蜜」。

菩薩行是般若[^3]波羅蜜，無有功德而不攝者，如日出時華無不敷，故名「開一切功德波羅蜜」。

[^3]: 波羅蜜【大】，〔－〕【宋】【宮】

是菩薩心中般若波羅蜜日出，成就一切諸功德，皆令清淨；般若波羅蜜是一切善法之本，是故名為「成就一切功德波羅蜜」。

世間無有法能傾動者，故名「不可破壞波羅蜜」。

是諸阿羅漢讚歎因緣，所謂三世佛皆從般若波羅蜜生，所謂無比布施乃至無比智慧；世間中無有與等者，故言「無比」；是六波羅蜜，畢竟清淨，無有[^4]過失，故名為「無比」，「無比」即是「無等等」。

[^4]: 過【大】，〔－〕【宋】【元】【明】【宮】

復次，「無等等」——諸佛名「無等」；與諸佛等，故名為「無等等」。

問曰：

三世諸佛中，已有釋迦[^*1-1]文佛，何以別說？

[^*1-1]: 文【大】*，牟尼【石】*

答曰：

今座上眾皆由釋迦文佛得度，感恩重故別說。如舍利弗說：「我師不出者，我等永為盲冥！」

諸阿羅漢知三世諸佛皆從般若波羅蜜中出，以是故諸阿羅漢說：「世尊！諸菩薩摩訶薩欲遍知一切法，當習般若波羅蜜。」

阿羅漢讚歎菩薩時，心生恭敬，是故說「禮敬供養」。

「天、人、阿修羅」者，說三善道；三惡道無所別知，故不說。

佛聞羅漢讚歎已，[^5]佛印可言：「如是！如是！應當禮敬供養行般若波羅蜜者。」汝雖無一切智慧，而說不錯，故重言：「如是！如是！」

[^5]: 佛【大】，佛即【石】

何以故？此中佛自說：「因菩薩故，出生人道、天道，乃至一切諸菩薩為安樂一切眾生故說。」

剎利大姓乃至阿迦[^6]尼吒，須陀洹乃至諸佛，皆如先說。

[^6]: 尼【大】，貳【宋】【宮】，膩【元】【明】

問曰：

若因菩薩，有飲食等及諸寶物，人何以力作求生，受諸辛苦乃得？

答曰：

飢餓劫時，人雖設其功力，亦無所得，以眾生罪重故。菩薩世世讚歎布施、持戒、善心，是三福因緣故有上、中、下。上者，念便即得；中者，人中尊重，供養自至；下者，施功力乃得。以是故說「因菩薩得」，實而不虛。

樂因緣甚多，不可稱計；今佛略說：「天樂、人樂、涅槃樂，皆由菩薩得。」

此中佛自說：「菩薩住六波羅蜜，自行布施，亦教眾生行布施。」雖眾生自行布施，無菩薩教導則不能行。

問曰：

除解脫樂，此二種樂是眾生生結使處；貪欲因緣故生恚，菩薩何以教導此結使因緣？

答曰：

菩薩無咎！所以者何？菩薩慈悲清淨心，與眾生樂因緣，[^7]教修福事；若眾生不能清淨行福德者，於菩薩何咎！如人好心作井，盲人墮中而死，作者無罪！如人設好食施人，不知量者，多食致患，施者無罪！

[^7]: 教【大】，故【宋】【宮】

復次，若諸佛菩薩不教眾生作福德因緣，則無天、無人、無阿修羅；但長三惡道，無從罪得出者。

復次，眾生樂因緣故生貪，貪因緣故生恚，恚因緣故生苦，苦因緣故生罪；今欲[^8]免眾生於第五罪中，是故與樂。

[^8]: 免【大】，勉【宋】【宮】【石】

復次，非定樂因緣生貪欲。或正憶念故，樂為善福因緣；邪憶念故生貪欲。今為正憶念樂故，令生福德因緣。

復次，唯佛一人無錯無失。是菩薩未成就佛道、未得佛眼故，以三種樂故教化可度眾生；諸佛但以解脫樂教化眾生。[^9]

[^9]: 大智度經卷第四十二終【石】

[^10]大智度論釋舌相品第六

[^10]: 大智度論釋舌相品第六【大】，摩訶般若波羅蜜品第六舌相品第四十三【石】，〔大智度論〕－【明】

[^11]【經】

[^11]: 經【大】，〔－〕【宋】【宮】，卷第四十三首【石】

爾時，世尊出舌相，遍覆三千大千世界；從其舌相出無數無量色光明，普照十方如恒河沙等諸佛[^12]世界。是時，東方如恒河沙等[^*12-1]世界中[^13]無量無數諸菩薩見是大光明，各各白其佛言：「世尊！是誰[^14]神力故，有是大光明，普照諸[^15]佛[^*12-2]世界？」

[^12]: 世界【大】*，國土【石】*
[^*12-1]: 世界【大】*，國土【石】*
[^13]: 無量無數【大】，無數無量【石】
[^14]: 神【大】，〔－〕【宋】【元】【明】【宮】
[^15]: 佛【大】，〔－〕【宋】【元】【明】【宮】
[^*12-2]: 世界【大】*，國土【石】*

[^16]諸佛告諸菩薩言：「諸善男子！西方有世界名娑婆，是中有佛名釋迦牟尼，是其舌相出大光明，普照東方如恒河沙等諸佛[^*12-3]世界；南西北方、四維、上下，亦復如是；為諸菩薩摩訶薩說般若波羅蜜故。」

[^16]: 諸【大】，〔－〕【宋】【宮】
[^*12-3]: 世界【大】*，國土【石】*

是時，諸菩薩各白其佛言：「我欲往供養釋迦牟尼佛及諸菩薩摩訶薩，并欲聽般若波羅蜜！」

諸佛告諸菩薩：「善男子！汝自知時！」

是時，諸菩薩摩訶薩持諸供養具、無量華蓋、幢幡、瓔珞、眾香、金銀、寶花，向娑婆世界，詣釋迦牟尼佛所。爾時，四天王諸天乃至阿迦尼吒諸天，各持天上天香、末香、澤香、天樹香、葉香、天種種蓮華——青、赤、紅、白，向釋迦牟尼佛所。是諸菩薩摩訶薩及諸天所散諸華，於三千大千世界虛空中化成四柱大[^17]寶臺，種種異色，莊嚴分明。

[^17]: 寶【大】，〔－〕【宋】【元】【明】【宮】

是時，釋迦牟尼佛眾中，有十萬億人皆從坐起，合掌白佛言：「世尊！我等於未來世中，亦當得如是法，如今釋迦牟尼佛！弟子、侍從、大眾，說法，亦爾！」

是時，佛知善男子至心，於一切諸法不生不滅、不出不作，得是法忍。佛便微笑，種種色光從口中出。

阿難白佛言：「世尊！何因緣故微笑？」

佛告阿難：「是眾中十萬億人，於諸法中得無生忍。是諸人於未來世過六十八億劫當[^1]得作佛，劫名華積，佛皆號覺花。」

[^1]: 得【大】，〔－〕【宋】【元】【明】【宮】

[^*8-7]【論】

[^*8-7]: 【論】【大】*，〔－〕【宋】【宮】*【石】

問曰：

初品中佛已出舌相，今何以重出？

答曰：

是事非一日一坐說。

前出舌相，為和合大會，度一切眾生，舍利弗問，佛答。今此異時，更為餘人；須菩提巧說空故，佛命令更說，是故出舌相光明。

問曰：

舍利弗智慧第一，竟何所少，而復命須菩提？

答曰：

佛弟子眾多，一人說已，次命一人；譬如王者，群臣眾多，次第共語。

問曰：

若爾者，目連、迦葉等甚多，何以不次[^2]第皆與語？

[^2]: 第【大】，〔－〕【宋】【元】【明】【宮】

答曰：

此經名智慧，舍利弗智慧第一，是故問。

須菩提雖有種種因緣，以二因緣大故：一者、好行無諍定，常慈悲眾生，雖不能廣度眾生，而常助菩薩，以菩薩事問佛；二者、好深行空法，是般若中多說空法——是故[^3]命須菩提說。

[^3]: 命【大】，令【宋】【元】【明】【宮】【石】

是「舌相光明」、「諸菩薩來往」義，乃至「華臺供養」義，如先說。

爾時，眾生見是大神通力，所謂十方如恒河沙等世界中諸佛，以諸佛及釋迦文佛出無量光明故，眾生蒙佛神力，見舌相覆三千大千世界，及聞見諸佛在大眾中說法，即得無生法忍，作是願言：「我等未來世神通變化，亦當如今佛。」

佛知眾生得無生法忍，故微笑。「笑」義，「佛答」，如先說。

是人過六十八億劫作佛，是人見十方諸菩薩持七寶華來供養，變成七寶花臺；因見是已，其心清淨，得無生法忍。是故作佛時，劫名華積，佛皆號覺[^4]華。[^5]

[^4]: 華【大】，華(釋第四品下訖第六品也)【宋】【元】【明】【宮】
[^5]: 次頁[^05]不分卷【石】

大智度論卷第四十

