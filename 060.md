[^17]大智度論釋[^18]挍量[^19]法施品第三十[^20]八(卷六十)

[^17]: （大智…十）十七字【大】，大智度經論卷第六十釋第卅七品【聖】，摩訶般若波羅蜜品第卅七【石】
[^18]: 挍量【大】，〔－〕【宋】【元】【明】【宮】
[^19]: 法施【大】，十善【元】【明】
[^20]: 八【大】，八品【宮】

聖者龍樹造

【經】

佛告釋提桓因言：「憍尸迦！若有善男子、善女人，教一閻浮提人行十善道。於汝意云何？[^22]以是因緣故，得福多不？」

[^22]: 以【大】，〔－〕【宋】【元】【明】【宮】【聖】

答言：「甚多！世尊！」

佛言：「不如[^23]是善男子、善女人書持般若波羅蜜經卷與他[^24]人，令讀、誦、說，得福多。何以故？是般若波羅蜜中廣說諸無漏法，善男子、善女人從是中學，已學、今學、當學，入正[^25]法位中，已入、今入、當入，得須陀洹果，已得、今得、當得；乃至阿羅漢果，求辟支佛道亦如是。諸菩薩摩訶薩求阿耨多羅三藐三菩提，入正法位中，已入、今入、當入，得阿耨多羅三藐三菩提，已得、今得、當得。憍尸迦！何等是無漏法？所謂四念處，乃至八聖道分、四聖諦，內空乃至無法有法空，佛十力乃至十八不共法。善男子、善女人學是法，得阿耨多羅三藐三菩提，已得、今得、當得。

[^23]: 是【大】，〔－〕【宋】【元】【明】【宮】
[^24]: 人【大】，〔－〕【宮】
[^25]: 法【大】，〔－〕【聖】

「憍尸迦！若有善男子、善女人教一人令得須陀洹果；是人得福德，勝教一閻浮提人行十善道。何以故？憍尸迦！教一閻浮提人行十善道，不離地獄、畜生、餓鬼苦。憍尸迦！教一人得須陀洹果，離三惡道故。乃至阿羅漢[^26]果、辟支佛道亦如是。憍尸迦！若善男子、善女人教一閻浮提人令得須陀洹果、斯陀含[^27]果、阿那含、阿羅漢、辟支佛道，不如善男子、善女人教一人令得阿耨多羅三藐三菩提得福多！何以故？憍尸迦！以菩薩因緣故，生須陀洹[^28]果乃至阿羅漢、辟支佛；以菩薩因緣故，生諸佛。以是因緣故，憍尸迦！當知善男子、善女人書般若波羅蜜經卷與他人，令書、持、讀、誦、說，得福多！何以故？是般若波羅蜜中廣說諸善法。是善法中[^29]學，便出生剎利大姓、婆羅門大姓、居士大家，四天王天乃至非有想非無想天，便有四念處乃至一切種智，便有諸須陀洹乃至阿羅漢、辟支佛，便有諸佛。

[^26]: 果【大】，〔－〕【宋】【宮】【聖】
[^27]: 果【大】，〔－〕【宋】【元】【明】【宮】【聖】
[^28]: 果【大】，〔－〕【宋】【元】【明】【宮】【聖】【石】
[^29]: 學【大】，與【聖】

「憍尸迦！置一閻浮提人。若有善男子、善女人教四天下世界中眾生令行十善道，於汝意云何？是人以是因緣[^30]故，得福多不？」

[^30]: 故【大】，〔－〕【宋】【元】【明】【宮】

答言：「甚多！世尊！」

佛[^31]言：「不如[^32]是善男子、善女人書般若波羅蜜經卷與他人，令書、持、讀、誦、說，得福多！餘如上說。憍尸迦！置四天下世界中眾生。若教小千世界中眾生令行十善道亦如是。憍尸迦！置小千世界中眾生。若教二千中世界中眾生令行十善道；若有善男子、善女人書般若波羅蜜經卷與他人，[^1]令書、[^2]持、讀、誦，是人[^3]得福多！餘如上說。憍尸迦！置二千中世界中眾生。若教三千大千世界中所有眾生令行十善道；復有人書般若波羅蜜經卷與他人，令書、持、讀、誦，是人福德多！憍尸迦！置三千大千世界中眾生。若教如恒河沙等世界中所有眾生令行十善道；若復有人書般若波羅蜜經卷與他人，令書、持、讀、誦，其福[^4]德多！餘如上說。

[^31]: 言【大】，告【聖】
[^32]: 是【大】*，〔－〕【宋】【元】【明】【宮】【聖】*
[^1]: 令【大】，〔－〕【聖】
[^2]: 持【大】，提【聖】
[^3]: 得福【大】，福德【石】
[^4]: 德【大】，〔－〕【宋】【元】【明】【宮】【聖】

「復次，憍尸迦！有人教一閻浮提眾生，令立四禪、四無量心、四無色定、五神通。於汝意云何？是善男子、善女人福德多不？」

釋提桓因言：「甚多！世尊！」

佛言：「不如是善男子、善女人書般若波羅蜜經卷與他人，令書、持、讀、誦、[^5]說，得福多！何以故？是般若波羅蜜中廣說諸善法。餘如上說。憍尸迦！置閻浮[^6]提眾生，復置四天下世界中眾生、小千世界中眾生、二千中世界中眾生、三千大千世界中眾生。憍尸迦！若有人教十方如恒河沙等世界中眾生，令立四禪、四無量心、四無色定、五神通，於汝意云何？是人福德多不？」

[^5]: 說【大】*，〔－〕【宋】【元】【明】【宮】【聖】*
[^6]: 提【大】，提中【石】

答言：「甚多！世尊！」

佛言：「不如[^*32-1]是善男子、善女人書般若波羅蜜經卷與他人，令書、持、讀、誦、[^*5-1]說，得福多！何以故？是般若波羅蜜中廣說諸善法。餘如上說。

[^*32-1]: 是【大】*，〔－〕【宋】【元】【明】【宮】【聖】*
[^*5-1]: 說【大】*，〔－〕【宋】【元】【明】【宮】【聖】*

「復次，憍尸迦！若有善男子、善女人受是般若波羅蜜，[^7]書、持、讀、誦、說、正憶念，是人福德，勝教閻浮提人行十善道，立四禪、四無量心、四無色定、五神通。正憶念者，受、持、親近般若波羅蜜，乃至正憶念，不以二法、不以不二法；受、持、親近禪波羅蜜、毘梨耶波羅蜜、羼提波羅蜜、[^8]尸波羅蜜、檀波羅蜜，乃至正憶念，不以二法、不以不二法；為阿耨多羅三藐三菩提，正憶念內空乃至一切種智，不以二法、不以不二法。

[^7]: 書【大】，〔－〕【宋】【元】【明】【宮】【聖】
[^8]: 尸【大】，尸羅【聖】【石】

「復次，憍尸迦！若[^9]有善男子、善女人為他人種種因緣演說般若波羅蜜義，開示、分別，令易解。憍尸迦！何等是般若波羅蜜義？憍尸迦！般若波羅蜜義者，不應以二相觀、不應以不二相觀，非有相、非無相，不入不出，不增不損，不垢不淨，不生不滅，不取不捨，不住非不住，非實非虛，非合非散，非著非不著，非因非不因，非法非不法，非如非不如，非實際非不實際。憍尸迦！若善男子、善女人能以是般若波羅蜜義為他人種種因緣演說、開示、分別，令易解，是善男子、善女人所得福德甚多，勝自受持般若波羅蜜，親近、讀、誦、說、正憶念。

[^9]: 有【大】*，〔－〕【宋】【元】【明】【宮】*

「復次，憍尸迦！善男子、善女人自受持般若波羅蜜，親近、讀、誦、說、正憶[^10]念；亦為他人種種因緣演說般若波羅蜜義，開示、分別，令易解，是善男子、善女人所得功德甚多！」

[^10]: 念【大】，念復次憍尸迦善男子若波羅蜜親近讀誦說正憶念【聖】

釋提桓因白佛言：「世尊！善男子、善女人應如是演說般若波羅蜜義，開示、分別，令易解！」

佛[^11]告釋提桓因：「如是！憍尸迦！是善男子、善女人應如是演說般若波羅蜜義，開示、分別，令易解。憍尸迦！善男子、善女人如是演說般若波羅蜜義，開示、分別，令易解，得無量無邊阿僧祇福德。若[^12]有善男子、善女人供養十方無量阿僧祇諸佛，盡其壽命，隨其所須，恭敬、尊重、讚歎，華香乃至幡蓋供養；若復有善男子、善女人種種因緣為他人廣說般若波羅蜜義，開示、分別，令易解，是善男子、善女人功德甚多！何以故？諸過去、未來、現在[^13]諸佛，皆於是般若波羅蜜中學，得阿耨多羅三藐三菩提，已得、今得、當得。

[^11]: 告【大】，語【宋】【元】【明】【宮】【聖】
[^12]: 有【大】，〔－〕【宋】【元】【明】【宮】【聖】
[^13]: 諸【大】，〔－〕【宋】【元】【明】【宮】【聖】

「復次，憍尸迦！若善男子、善女人於無量無邊阿僧祇劫行檀波羅蜜，不如是善男子、善女人以般若波羅蜜為他人演說其義，開示、分別，令易解，其福甚多，以無所得故。云何名有所得？憍尸迦！若菩薩摩訶薩用有所得故布施，布施時作是念：『我與，彼受，所施者物。』是名得檀，不得波羅蜜；『我持戒，此是戒。』是名得戒，不得波羅蜜；『我忍辱，為是人忍辱。』是名得忍辱，不得波羅蜜；『我精進，為是事懃精進。』是名得精進，不得波羅蜜；『我修禪，所修是禪。』是名得禪，不得波羅蜜；『我修慧，所修是慧。』是名得慧，不得波羅蜜。憍尸迦！是善男子、善女人如是行者，不得具足檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。」

釋提桓因白佛言：「世尊！菩薩摩訶薩云何修具足檀波羅蜜、尸[^14]羅波羅蜜、羼提波羅蜜、毘梨耶波羅蜜、禪波羅蜜、般若波羅蜜？」

[^14]: 羅【大】，〔－〕【宋】【元】【明】【宮】

佛告釋提桓因：「菩薩摩訶薩布施時，不得與者、不得受者、不得所施物，是人[^15]得具足檀波羅蜜；乃至修般若波羅蜜時，不得智、不得所修[^16]智，是人得具足般若波羅蜜。憍尸迦！是為菩薩摩訶薩具足檀波羅蜜乃至般若波羅蜜。善男子、善女人如是行般若波羅蜜，當為他人演說其義，開示、分別，令易解；禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，演說其義，開示、分別，令易解。何以故？憍尸迦！未來世當有善男子、善女人欲說般若波羅蜜，而說相似般若波羅蜜；有善男子、善女人發阿耨多羅三藐三菩提心，聞是相似般若波羅蜜，失正道。善男子、善女人應為是人具足演說般若波羅蜜義，開示、分別，令易解。」

[^15]: 得【大】，所得【石】
[^16]: 智【大】，習【聖】

釋提桓因白佛言：「世尊！何等是相似般若波羅蜜？」

佛言：「有善男子、善女人說有所得般若波羅蜜，是為相似般若波羅蜜。」

釋提桓因白佛言：「世尊！云何善男子、善女人說有所得般若波羅蜜，是為相似般若波羅蜜？」

佛言：「善男子、善女人說有所得般若波羅蜜是相似般若波羅[^1]蜜者，說色無常，作是言：『能如是行，是[^2]行般若波羅蜜。』行者求色無常，是為行相似般若波羅蜜。說受、想、行、識無常，作是言：『能如是行，是行般若波羅蜜。』行者求受、想、行、識無常，是為行相似般若波羅蜜。[^3]說眼無常乃至說意無常；說色無常乃至說法無常；說眼界無常，色界、眼識界無常，乃至說意[^4]界、法界、意識界無常。說地種無常乃至說識種無常；說眼識[^5]界無常乃至說意識[^*5-1]界無常；說眼觸無常乃至說意觸無常；說眼觸因緣生受無常乃至說意觸因緣生受無常；廣說如五眾。說色苦乃至說意觸因緣生受苦；說色無我乃至說意觸因緣生受無我，皆[^6]如五眾說。行者行檀波羅蜜時，為說色無常、苦、無我；乃至意觸因緣生受，說無常、苦、無我。尸羅波羅蜜乃至般若波羅蜜亦如是。行四禪、四無量心、四無色定，為說無常、[^7]苦、無我；行四念處，[^8]為說無常、苦、無我。乃至行薩婆若時，為說無常、苦、無我。作如是教：『能如是行者，是為行般若波羅蜜。』憍尸迦！是名相似般若波羅蜜。

[^1]: 蜜【大】，蜜相似般若波羅蜜【石】
[^2]: 行【大】*，〔－〕【石】*
[^3]: 說【大】，說說【聖】
[^4]: 界【大】，〔－〕【聖】
[^5]: 界【大】*，眾【宋】【元】【明】【宮】【聖】*
[^*5-1]: 界【大】*，眾【宋】【元】【明】【宮】【聖】*
[^6]: 如【大】，五【聖】
[^7]: 苦【大】，苦空【宋】【元】【明】【宮】
[^8]: 為【大】，〔－〕【宮】

「復次，憍尸迦！若善男子、善女人當來世說相似般若波羅蜜，作是言：『汝善男子！修行般若波羅蜜，汝修行般若波羅蜜時，當得初地乃至當得十地。』禪波羅蜜，乃至檀波羅蜜，亦如是。行者以相似有所得，以總[^9]相修是般若波羅蜜。憍尸迦！是名相似般若波羅蜜。

[^9]: 相【大】，想【聖】

「復次，憍尸迦！善男子、善女人欲說般若波羅蜜，作是言：『汝善男子修行般若波羅蜜已，當過聲聞、辟支佛地。』是名相似般若波羅蜜。

「復次，善男子、善女人為求佛道者如是說：『汝善男子、善女人修行般若波羅蜜已，入菩薩位，得無生法忍；得無生[^10]法忍已，[^11]便住菩薩神通，從一佛[^12]界至一佛[^*12-1]界，供養諸佛，恭敬、尊重、讚歎。』如是說者，是名相似般若波羅蜜。

[^10]: 法【大】，〔－〕【宋】【元】【明】【宮】【聖】
[^11]: 便【大】，使【聖】
[^12]: 界【大】*，國【石】*
[^*12-1]: 界【大】*，國【石】*

「復次，憍尸迦！善男子、善女人為求佛道者如是說：『汝善男子、善女人[^13]學是般若波羅蜜，受、持、讀、誦、說、正[^14]憶念，當得無量無邊阿僧祇功德。』如是說者，是名相似般若波羅蜜。

[^13]: 學【大】，覺【聖】
[^14]: 憶【大】，〔－〕【石】

「復次，善男子、善女人為求佛道者說：『如過去、未來、現在諸[^15]佛功德善本，從初發心至成得佛，都合集迴向阿耨多羅三藐三菩提。』[^16]如是說者，[^17]是名相似般若波羅[^18]蜜。」

[^15]: 佛【大】，〔－〕【宮】【聖】
[^16]: 如【大】，是如【聖】
[^17]: 是【大】*，〔－〕【聖】*
[^18]: 蜜【大】下同，密【宮】下同

釋提桓因白佛言：「世尊！云何善男子、善女人為求佛道者不說相似般若波羅蜜？」

佛言：「若善男子、善女人為求佛道者說般若波羅蜜：『善男子、[^19]善女人！汝修行般若波羅蜜，莫觀色無常。何以故？色，[^20]色性空。是色性非法，若非法即名為般若波羅蜜。般若波羅蜜中色非常非無常。何以故？是中色尚不可得，何況常、無常！』憍尸迦！善男子、善女人如是說者，是名不說相似般若波羅蜜。受、想、行、識亦如是。

[^19]: 善女人【大】*，〔－〕【宋】【元】【明】【宮】【聖】*【石】
[^20]: 色【大】，〔－〕【石】

「復次，憍尸迦！善男子、善女人，為求佛道者說：『汝善男子、[^*19-1]善女人修行般若波羅蜜，於諸法莫有所過、莫有所住。何以故？般若波羅蜜中無有法可過、可住。所以者何？一切法自性空，自性空是非法，若非法即[^21]是為般若波羅蜜。般若波羅蜜中，無有法可入可出、可生可滅。』憍尸迦！是善男子、善女人如是說，是名不說相似般若波羅蜜。廣說如上，與相似相違，是名不說相似般若波羅蜜。

[^*19-1]: 善女人【大】*，〔－〕【宋】【元】【明】【宮】【聖】*【石】
[^21]: 是【大】，名【石】

「如是，憍尸迦！善男子、善女人，應如是演說般若波羅蜜義。若如是說般若波羅蜜義，所得功德，勝於前者。」

【論】

[^22a]者言：

[^22a]: 者言【大】*，論曰【宮】，釋曰【石】*，論者言【元】【明】*

佛[^22b]更欲以異門明般若波羅蜜勝故，問帝釋言：「若有人教一閻浮提人行十善道，其福多不？」如[^23]經中廣說。

[^22b]: 更【大】，〔－〕【宮】
[^23]: 經中【大】，中經【聖】

此中說所以勝因緣，所謂般若波羅蜜，廣說諸無漏法，成三乘道，入涅槃，不復還；十善道但善有漏法，受世間無常福[^24]樂，還復[^25]墮苦，是故不如。

[^24]: 樂【大】，德【聖】
[^25]: 墮【大】，隨【聖】

復次，先是世間法，後是出世間法；先是能生生死法，後是能滅生死法；先是無常樂因緣，後是常樂因緣；先是凡夫、聖人共法，後但是為聖人法。如是等差別。無漏法者，三十七品、十八不共法，乃至無量諸佛法。

欲令是事了了易解故，更說因緣，所謂「教一人令得須陀洹果，得大福德，勝於教閻浮提人行十善道——雖行十善，未[^1]免三惡道故。乃至得阿羅漢、辟支佛道亦如是。」

[^1]: 免【大】，勉【石】

佛更說譬喻：「若有人教一閻浮提人令得聲聞、辟支佛道，不如有人教一人令得阿耨多羅三藐三菩提，是人得福多。何以故？須陀洹至辟支佛皆從菩薩生故。」

是般若波羅蜜中，種種說佛道因緣，是故書般若[^2]波羅蜜經卷與人，勝以十善教四天下乃至如恒河沙[^3]等世界。

[^2]: 波羅蜜【大】*，〔－〕【宋】【元】【明】【宮】【聖】*【石】
[^3]: 等【大】，〔－〕【石】

復次，教閻浮提人乃至恒河沙等世界人令行四禪等乃至五神通亦如是。

但四禪等是離欲人，與十善差別。

復次，若有人教一閻浮提人乃至如恒河沙世界，令行十善道、四禪、四無量心、四無色定、五神通，不如是人受持般若波羅蜜，讀、誦、說、正憶念，得福多。得福多者，上以般若經卷與他人，[^4]今自行般若為異。

[^4]: 今【大】*，令【明】*

先十善道，乃至五[^5]神通別說，今合說。

[^5]: 神【大】，〔－〕【石】

問曰：

何以不解「受、持、讀、誦、說」，但解「正憶念」？

答曰：

受、持、讀、誦、說，福德多；以正憶念[^6]能具二事，所謂福德、智慧，是故別說。如人採藥草，乃至合和而未服之，於病無損，服乃除病；正憶[^7]念如服藥病愈，是故但解正憶念。

[^6]: 能【大】，非【宮】
[^7]: 念【大】，〔－〕【石】

正憶念相，所謂非二非不二行般若波羅蜜。二不二義，如先說。

初以書經卷，勝舍利；中以經卷與人，勝教人[^*2-1]行十善乃至五[^8]通；[^*4-1]今受、持、讀、誦、說，於受、持邊，正憶念最勝。[^9]今[^10]如諸佛憐愍眾生故為解其義令易解，勝自行正憶念。

[^*2-1]: 行【大】*，〔－〕【石】*
[^8]: 通【大】，神通【宋】【元】【明】【宮】
[^*4-1]: 今【大】*，令【明】*
[^9]: 今【大】，令【宮】
[^10]: 如【大】，〔－〕【宋】【元】【明】【宮】

是時，佛欲廣分別福德故，說言：「若有人盡形壽供養十方佛，不如為他解說般若義。」此中說勝因緣：「三世諸佛皆學是般若成無上道。」

復次，「若菩薩於無量劫行六波羅蜜，以有所得故，不如為人解說般若波羅蜜。」有所得者，所謂以我心於諸法中取相故。

佛更欲說般若正義，故答帝釋：「菩薩以無所得行六波羅蜜，則得具足。」[^11]具足即是般若波羅蜜正義。

[^11]: 具足即是【大】，〔－〕【聖】，即是【宋】【元】【明】【宮】

有人未來世說相似般若者，會中人聞說[^12]正憶念，[^13]作是思惟：「何者是邪憶念？」是[^14]故說相似般若波羅蜜相。如人知是道非道故，能捨非道、行正道。

[^12]: 正【大】，〔－〕【聖】
[^13]: 作【大】，於【聖】
[^14]: 故【大】，故故【石】

復次，憐愍未來世眾生不見佛及諸大菩薩，但見經書；邪憶念故，[^15]隨著音聲，說相似般若波羅蜜。相似者，名字語言同，而心義異。如以著心、取相說五眾等無常乃至無生無滅，是相似[^16]般若。若以不著心、不取相說五眾無常，但為破常顛倒故，不著無常，是真實般若。

[^15]: 隨【CB】【麗-CB】【宮】【聖】【石】，墮【大】
[^16]: 般【大】，〔－〕【石】

[^17]如是說法人，教捨相似般若波羅蜜，修習真般若[^*2-1]波羅蜜，是名說般若波羅蜜正義，勝前功德。[^18]

[^17]: 如【大】，〔－〕【宋】【元】【明】【宮】【聖】
[^*2-1]: 波羅蜜【大】*，〔－〕【宋】【元】【明】【宮】【聖】*【石】
[^18]: 卷第六十一終【石】，次行石山本有大智度經論卷第六十一十字

[^19]【經】

[^19]: 經【大】，〔－〕【宋】【宮】【聖】，卷第六十二首【石】，前行石山本有大智度經品第卅七之餘卷六十二之十四字

「復次，憍尸迦！閻浮提中所有眾生，皆教令得須陀洹。於汝意云何？是人得福多不？」

答言：「甚多！世尊！」

佛言：「不如是善男子、善女人以般若波羅蜜為他人種種因緣[^20]演說其義，開示、分別，令易解；如是言：『善男子！汝來！受是般若波羅蜜，勤[^21]讀、誦、說、正憶念，如般若波羅蜜中所說行。』何以故？是般若波羅蜜中，出生諸須陀洹。憍尸迦！[^22]置閻浮提中眾生，復置四天下眾生，小千世界、二千中世界、三千大千世界[^23]中眾生。若有人教十方如恒河沙等世界中眾生，盡教令得須陀洹。於汝意云何？是人得福多不？」

[^20]: 演說【大】，說演【聖】
[^21]: 讀誦【大】*，誦讀【宋】【元】【明】【宮】*
[^22]: 置【大】，〔－〕【聖】
[^23]: 中【大】，〔－〕【宋】【元】【明】【宮】【聖】

答言：「甚多！世尊！」

佛言：「不如是善男子、善女人以般若波羅蜜為他人種種因緣演說其義，開示、分別，令易解；如是言：『善男子！汝來！受是般若波羅蜜，勤讀、誦、[^24]說、正憶念，如般若波羅蜜中所說行。』何以故？般若波羅蜜中出生諸須陀洹。

[^24]: 說【大】，〔－〕【聖】

「復次，憍尸迦！若有善男子、善女人教閻浮提中人，令得斯陀含、阿那含、阿羅漢。於汝意云何？是人得福多不？」

答言：「甚多！世尊！」

佛言：「不如是善男子、善女人以般若波羅蜜為他人種種因緣演說其義，開示、分別，令易解；如是言：『汝來！善男子！受是般若波羅蜜，勤[^*21-1]讀、誦、說、正憶念，如般若波羅蜜中所說行。』何以故？般若波羅蜜中出生諸斯陀含、阿那含、阿羅漢故。乃至[^25]教十方如恒河沙等世界中眾生亦如是。

[^*21-1]: 讀誦【大】*，誦讀【宋】【元】【明】【宮】*
[^25]: 教【大】，〔－〕【宋】【元】【明】【宮】【聖】【石】

「復次，憍尸迦！若善男子、善女人教[^26]一閻浮提中眾生令得辟支佛道。於汝意云何？是人得福多不？」

[^26]: 一【大】，〔－〕【聖】

答言：「甚多！[^27]世尊！」

[^27]: 世尊【大】，〔－〕【宋】【元】【明】【宮】【聖】

佛言：「不如善男子、善女人以般若波羅蜜為[^28]他人種種因緣演說其義，開示、分別，令易解；如[^A1]是言：『汝來！善男子！受是般若波羅蜜，勤[^*21-2]讀、誦、說、正憶念，如般若波羅蜜中所說[^*2-2]行。』何以故？般若波羅蜜中出生諸辟支佛道故。四天下乃至十方如恒河沙等世界[^29]中眾生亦如是。

[^28]: 他人【大】，人他【聖】
[^A1]: 是言【CB】【麗-CB】，言是【大】(cf. K14n0549_p1099b06; T25n1509_p0484c12)
[^*21-2]: 讀誦【大】*，誦讀【宋】【元】【明】【宮】*
[^*2-2]: 行【大】*，〔－〕【石】*
[^29]: 中【大】，〔－〕【聖】

「復次，憍尸迦！善男子、善女人教一閻浮提中眾生令發阿耨多羅三藐三菩提心。於汝意云何？是人得福多不？」

答言：「甚多！世尊！」

佛言：「不如[^*17-1]是善男子、善女人以般若波羅蜜為他人種種因緣演說其義，開示、分別，令易解；如是言：『汝當隨般若波羅蜜中學，當得一切智法；汝若得一切智法，汝便得修行般若波羅蜜，增益、具足；若得修行般若波羅蜜，增益、具足，汝當得阿耨多羅三藐三菩提。』何以故？憍尸迦！般若波羅蜜中生諸初發意菩薩摩訶薩故。乃至十方如恒河沙等世界亦如是。

[^*17-1]: 是【大】*，〔－〕【聖】*

「復次，憍尸迦！善男子、善女人教一閻浮提中眾生令住阿鞞跋致地。於汝意云何？是人[^1]得福多不？」

[^1]: 得福【大】，福德【宋】【元】【明】【宮】

答言：「甚多！世尊！」

佛言：「不如[^2]是善男子、善女人以般若波羅蜜為他人種種因緣演說其義，開示、分別，令易解；如是言：『汝來！善男子！受是般若波羅蜜，乃至如般若波羅蜜中所說行，汝便得一切智法；得一切智法已，乃至便得阿耨多羅三藐三菩提。』何以故？般若波羅蜜中，生諸菩薩摩訶薩阿鞞跋致[^3]地故。乃至十方如恒河沙等世界亦如是。

[^2]: 是【大】，〔－〕【宋】【元】【明】【宮】【聖】【石】
[^3]: 地【大】，菩薩地【石】

「復次，憍尸迦！一閻浮提中眾生發意求阿耨多羅三藐三菩提；若有善男子、善女人為是人演說般若波羅蜜，及其義解、開示、分別；如是言：『汝來！善男[^4]子！受是般若波羅蜜，乃至如般若波羅蜜中所說行；學已，汝當得阿耨多羅三藐三菩提。』復有人為一阿鞞跋致菩薩演說般若波羅蜜，及其義解、開示、分別；[^5]如是言：『善男子！汝來！受是般若波羅蜜，乃至如般若波羅蜜中所說行；學已，汝當得阿耨多羅三藐三菩提。』是善男子所得功德甚多。乃至十方如恒河沙等世界中亦如是。

[^4]: 子【大】，子善女人【石】
[^5]: （如是…子）六字【大】，〔－〕【宮】【聖】

「復次，憍尸迦！若有[^6]一閻浮提中眾生皆得阿鞞跋致阿耨多羅三藐三菩提；復有善男子、善女人以般若波羅蜜為是人演說其義。於是中有一菩薩[^7]疾得阿耨多羅三藐三菩提；若有善男子、善女人為是菩薩[^8]演說般若波羅蜜，及其義解，是人功德最多。乃至十方如恒河沙等世界亦如是。」

[^6]: 一【大】，〔－〕【聖】【石】
[^7]: 疾【大】，疾欲【元】【明】
[^8]: 演【大】，〔－〕【宋】【元】【明】【宮】【聖】【石】

釋提桓因白佛言：「世尊！[^9]如菩薩摩訶薩轉[^10]轉近阿耨多羅三藐三菩提[^11]者，如是應轉轉教行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜；應教內空乃至無法有法空，四念處乃至八聖道分，佛十力、四無所畏、四無礙智、十八不共法；亦應供養衣服、臥具、飲食、湯藥，隨其所須。是善男子、善女人，法施、財施供養是菩薩，所得功德，勝於前者。何以故？世尊！是菩薩摩訶薩疾得阿耨多羅三藐三菩提故。」

[^9]: 如【大】，如是【元】【明】【石】
[^10]: 轉【大】，轉轉【宋】【元】【明】，〔－〕【宮】【石】
[^11]: 者【大】，〔－〕【宮】

爾時，慧命須菩提語釋提桓因言：「善哉！善哉！憍尸迦！汝為聖弟子，安慰諸菩薩摩訶薩為阿耨多羅三藐三菩提者，以法施、財施利益，法應[^12]爾。何以故？菩薩中生諸佛聖眾。若菩薩不發阿耨多羅三藐三菩提心者，是[^13]諸菩薩不[^14]能學六波羅蜜乃至十八不共法；若不學六波羅蜜乃至十八不共法[^15]者，不能得阿耨多羅三藐三菩提；若不能得阿耨多羅三藐三菩提者，則無聲聞、辟支佛。以是故，憍尸迦！諸菩薩摩訶薩學六波羅蜜乃至十八不共法，[^16]學六波羅蜜乃至十八不共法時，得阿耨多羅三藐三菩提；得阿耨多羅三藐三菩提故，斷地獄、[^17]畜生、餓鬼道，世間便有剎利大姓、婆羅門大姓、居士大家、四天王天乃至非有想非無想天，[^18]便有檀波羅蜜、尸[^19]羅、羼[^20]提、毘梨[^21]耶、禪波羅蜜、般若波羅蜜、內空乃至無法有法空、四念處乃至十八不共法出現於世，聲聞、辟支佛乘、佛乘皆現於世。」

[^12]: 爾【大】，念【聖】
[^13]: 諸【大】，〔－〕【宋】【元】【明】【宮】
[^14]: 能【大】，〔－〕【宮】
[^15]: 者【大】，〔－〕【宋】【元】【明】【宮】【聖】
[^16]: （學六…法）十二字【大】，〔－〕【明】
[^17]: 畜生餓鬼【大】，餓鬼畜生【石】
[^18]: 便有【大】，乃至【宮】
[^19]: 羅【大】，羅波羅蜜【石】
[^20]: 提【大】，提波羅蜜【石】
[^21]: 耶【大】，耶波羅蜜【石】

【論】

者言：

教閻浮提[^22]人乃至[^23]如恒河沙[^24]等世界中人令得聲聞、辟支佛道，不如為他人演說般若波羅蜜義。

[^22]: 人【大】，〔－〕【宋】【元】【明】【宮】【聖】
[^23]: 如【大】，〔－〕【宋】【元】【明】【宮】
[^24]: 等【大】*，〔－〕【宋】【元】【明】【宮】【聖】*【石】

此中說因緣：「是諸賢聖皆從般若波羅蜜中出故。」般若波羅蜜是[^25]諸法實相，正遍知名為佛，小不如是大菩薩、辟支佛、阿羅漢，轉不如是阿那含、斯陀含、須陀洹；愛念、供養能知諸法實相者，是天王、人王等世間福[^26]德人。是故常說：「般若波羅蜜出生諸賢聖、剎利大姓，乃至一切諸天。」

[^25]: 諸【大】，〔－〕【聖】
[^26]: 德【大】，樂【宋】【宮】

復次，教一閻浮提乃至恒河沙[^*24-1]等世界中人發無上道乃至阿鞞跋致，不如為[^27]一阿鞞跋致人解說般若波羅蜜正義。

[^*24-1]: 等【大】*，〔－〕【宋】【元】【明】【宮】【聖】*【石】
[^27]: 一阿鞞跋致【大】，〔－〕【宋】【元】【明】【宮】

問曰：

上說凡夫法、二乘法不如，可爾；今說教人發無上道、得阿鞞跋致，是佛道事，何故不如？

答曰：

說般若正義有二種：一者、生死肉身菩薩，二者、出三界不生不死法性[^28]生身菩薩。

[^28]: 生【大】，〔－〕【聖】

是菩薩但說過阿鞞跋致[^29]菩薩事，所謂教化眾生、淨佛世界，分別一切眾生三世無量劫心行業因緣，分別諸世界起滅成敗劫數多少、大慈大悲、一切智等無量諸佛法。為是一人說法勝教閻浮提乃至如恒河沙世[^30]界眾生令發心，又復至阿鞞跋致。

[^29]: 菩【大】，到菩【聖】
[^30]: 界【大】，界等【聖】

從阿鞞跋致已上至佛道，中間更有一人近佛道，疾欲成佛。教是人般若波羅蜜正義者，其福最多！何以故？福田大故，福德亦大。

譬如供養一切十方如恒河沙等世界聖人乃至欲坐道場菩薩，不如供養一佛。

譬如犯於太子，得罪過犯一切人；若供養太子，得恩勝[^1]於供養一切凡[^2]人。若犯國王，得罪過[^*1-1]於犯太子；若供養國王，勝於供養太子。

[^1]: 於【大】*，〔－〕【石】*
[^2]: 人【大】，夫【宋】【元】【明】【宮】【石】
[^*1-1]: 於【大】*，〔－〕【石】*

如是，教化供養疾近作佛菩薩，勝於供養[^3]教如恒河沙等阿鞞跋致菩薩功德。所以者何？福田深厚，其法能令眾生[^4]增長故。

[^3]: 教【大】，教化【宋】【元】【明】【宮】
[^4]: 增【大】，憎【石】

爾時，帝釋[^5]知是法力大故，白佛言：「菩薩轉轉近無上道，如是應教化供養，功德轉多。」

[^5]: 知【大】，了知【宋】【元】【明】【宮】【聖】【石】

爾時，須菩提讚帝釋言：「善哉！善哉！汝能安慰勸進諸菩薩為阿耨多羅三藐三菩提者以財、法二施。」

財[^6]施者，供養具、衣食等；「法施」者，所[^7]謂教六波羅蜜[^8]等。

[^6]: 施【大】，〔－〕【聖】
[^7]: 謂【大】，〔－〕【宋】【元】【明】【宮】【聖】
[^8]: 等【大】，〔－〕【宮】

帝釋得道故，名為聖弟子。[^9]聖弟子法，應安慰勸[^10]進諸菩薩。

[^9]: 聖弟子【大】，弟子聖【宮】
[^10]: 進【大】，進等【宋】【元】【明】【宮】

是中說因緣：「是諸聖眾皆從菩薩中出。何以故？若菩薩不行六波羅蜜，不成無上道，則無須陀洹乃至辟支佛。菩薩因緣故，十善道乃至無量佛法出現於世；是故三惡道斷，有剎利大姓乃至[^11]諸佛出現於世。」

[^11]: 諸佛【大】，佛諸【聖】

是故菩薩說般若波羅蜜正義，教近佛道，福德最[^12]大。

[^12]: 大【大】，大釋第三十七品竟【石】

[^13]大智度[^14]論卷第六十

[^13]: （大智…十）八字【大】，〔－〕【石】
[^14]: 論【大】，經論【聖】

