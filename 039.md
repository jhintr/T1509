[^2]大智度論[^3]釋往生品[^4]第四之中([^5]卷三十九)

[^2]: （大智…九）十六字【大】，大智度經論卷第四十九釋第四中【聖】
[^3]: 釋往生品【大】，釋【宋】【宮】
[^4]: 第四之中【大】，第四品中【宋】【宮】，之二【元】，第四之二【明】
[^5]: 卷【大】，卷第【宋】【元】【明】

聖者龍樹造

[^6]【經】

[^6]: 經【大】，〔－〕【宋】【宮】【聖】，不分卷【石】

「舍利弗！有菩薩摩訶薩行般若波羅蜜[^7]時，[^8]得四禪、四無量心、四無色定，遊戲其中——入初禪，從初禪起入滅盡定，從滅盡定起乃至入四禪，從四禪起入滅盡定，從滅盡定起入虛空處，從虛空處起入滅盡定，從滅盡定起乃至入非有想非無想處，從非有想非無想處起入滅盡定。[^A1]如是，舍利弗！菩薩摩訶薩行般若波[^9]羅蜜，以方便力[^10]故入超越定。」

[^7]: 時【大】*，〔－〕【宋】【元】【明】【宮】*
[^8]: 得【大】，〔－〕【宮】
[^A1]: 如【CB】【麗-CB】，知【大】(cf. K14n0549_p0891b11; T25n1509_p0344b20)
[^9]: 羅【大】，罪【聖】
[^10]: 故【大】，〔－〕【宋】【元】【明】【宮】【石】

【論】

問曰：

若凡夫人不能入滅盡定，云何菩薩從初禪起入滅盡定？

答曰：

「阿毘曇鞞婆沙」中小乘如是說，非佛三藏說。

又，是菩薩，聖人尚不及，何況當是凡夫！譬如六牙白[^12]象，雖被毒箭，猶憐愍[^13]怨賊！如是慈悲心，阿羅漢所無。畜生中猶尚如是，何況作人身離欲入禪而不得滅盡定！

[^12]: 象【大】，𠌵【石】
[^13]: 怨【大】，惡【宋】【宮】

問曰：

若菩薩得滅盡定，可爾；超越定法不能過二，若言「從初禪起乃至入滅盡定」，無有是法！

答曰：

餘人雖有定法，力少故，不能遠超；菩薩無量福德智慧力，深入禪定，心亦不著，故能遠超。譬如人中力士，[^14]趠不過三四丈；若天[^15]中力士，無復限數。

[^14]: 趠【大】，踔【元】【明】，超【石】
[^15]: 中【大】，〔－〕【宋】【宮】【聖】【石】

小乘法中，超一者是定法；菩薩禪定力大，心無所著，故遠近隨意。

問曰：

若爾者，超越者是大，次第定不應為大？

答曰：

二俱為大。所以者何？從初禪起至二禪，更無餘心，一念得入，乃至滅盡定皆爾。超越者，從初禪起入第三禪，亦不令餘心雜，乃至滅盡定，逆順皆爾。

有人言：超越定勝。所以者何？[^16]但無餘心雜而能超越故；譬如槃馬迴轉隨意。[^17]

[^16]: 但【大】，俱【宋】【元】【明】【宮】【聖】【石】
[^17]: 大智度論經卷第四十終【石】

【經】

「舍利弗！有菩薩摩訶薩行般若波羅蜜[^19]時，修四念處乃至十八不共法，不取須陀洹果、斯陀含果、阿那含果、阿羅漢果、辟支佛道；以方便力，為[^20]度眾生故起八聖道分，以是八道，令得須陀洹果乃至辟支佛道。」

[^19]: 時【大】，〔－〕【宋】【元】【明】【宮】【聖】【石】
[^20]: 度【大】，〔－〕【宋】【元】【明】【宮】【聖】【石】

佛告舍利弗：「一切阿羅漢、辟支佛果及智，是菩薩摩訶薩無生法忍。舍利弗！當知是菩薩摩訶薩行般若波羅蜜，在阿鞞跋致地中住。」

[^*11-1]【論】

[^*11-1]: 【論】【大】*，〔－〕【宋】【宮】【聖】*

問曰：

何以不說是菩薩行六波羅蜜，而但說得四念處？

答曰：

若說、若不說，當知[^21]是菩薩皆行六波羅蜜，於三十七品或行、或不行。

[^21]: 是【大】，〔－〕【宋】【元】【明】【宮】【聖】【石】

不證聲聞、辟支佛道者，有大慈大悲、深入方便力等，如先說。

問曰：

自不得諸道果，云何能以化人？

答曰：

佛自說因緣，所謂聲聞、辟支佛果及智，皆是菩薩法忍，但不受諸道果名字，果及智皆入無生法忍中。

復次，唯不取證，餘者皆行。

得菩薩道故，名為「阿鞞跋致」。

[^*18-1]【經】

[^*18-1]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩住六波羅蜜淨兜率天道，當知是賢劫中菩薩。」

[^*11-2]【論】

[^*11-2]: 【論】【大】*，〔－〕【宋】【宮】【聖】*

釋曰：

菩薩有各各道、各各行、各各願。是菩薩修業因緣，生兜率天上，入千菩薩會中，次第作佛。如是相，當知是賢劫中菩薩。

[^*18-2]【經】

[^*18-2]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩修四禪乃至十八不共法，未證四諦，當知是菩薩一生補處。」

[^*11-3]【論】

[^*11-3]: 【論】【大】*，〔－〕【宋】【宮】【聖】*

問曰：

是一生補處菩薩應生兜率天，云何說得四禪等？

答曰：

是菩薩生兜率[^22]天上，離欲得四禪等。

[^22]: 天【大】，大【元】

復次，是補處菩薩離欲來久具足佛法，以方便力，隨補處法，生兜率天。

「未證四諦」者，故留不證。若取證者，成辟支佛；[^23]欲成佛故不證。

[^23]: 欲成佛故不證【大】，〔－〕【宋】【宮】【聖】

[^*18-3]【經】

[^*18-3]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩無量阿僧祇劫[^24]修行，得阿耨多[^25]羅三藐三菩提。」

[^24]: 修【大】，作【宋】【宮】【聖】
[^25]: 羅【大】，〔－〕【聖】

[^*11-4]【論】

[^*11-4]: 【論】【大】*，〔－〕【宋】【宮】【聖】*

釋曰：

是菩薩雖種善根，求阿耨多羅三藐三菩提，以鈍根雜行故，久乃得[^26]之。以深種善根，故必得。

[^26]: 之【大】，〔－〕【聖】

[^*18-4]【經】

[^*18-4]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩住六波羅蜜，常懃精進，利益眾生，不說無益之事。」

[^*11-5]【論】

[^*11-5]: 【論】【大】*，〔－〕【宋】【宮】【聖】*

釋曰：

是菩薩先有惡口故，發菩薩心願言：「我永離口四過，[^27]行是道。」

[^27]: 行【大】，得【宋】【元】【明】【宮】

復次，此菩薩知是般若波羅蜜中諸法，無有定相，不可著、不可說相故。如是知能[^28]利益者，皆是佛法；若不能利益，雖種種好語，非是佛法。譬如種種好藥，不能破病，不名為藥；趣得土泥等能[^29]差病者，是名為藥。以是故，恐其謬錯故，不說無益之事。

[^28]: 利益【大】，益利【宮】【聖】
[^29]: 差【大】，著【聖】

[^*18-5]【經】

[^*18-5]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行六波羅蜜，常懃精進，利益眾生，從一佛國至一佛國，斷眾生三惡道。」

[^*11-6]【論】

[^*11-6]: 【論】【大】*，〔－〕【宋】【宮】【聖】*

釋曰：

是菩薩住六神通，到十方世界，遮上、中、下三種不善道。

[^*18-6]【經】

[^*18-6]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩住六波羅蜜，以檀為首，安樂一切眾生：須飲食與飲食，衣服、臥具、瓔珞、花香、房舍、燈燭，隨[^1]其所須皆給與之。」

[^1]: 其【大】，〔－〕【宋】【元】【明】【宮】

[^*11-7]【論】

[^*11-7]: 【論】【大】*，〔－〕【宋】【宮】【聖】*

釋曰：

菩薩有二種：一者、能令眾生離苦，二者、能與樂。

復有二種：一者、憐愍三惡道眾生，二者、憐愍人。

是菩薩與眾生樂，[^2]憐愍人故，隨所須皆與之。

[^2]: 憐【大】，本【石】

[^*18-7]【經】

[^*18-7]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行般若波羅蜜時，變身如佛，為地獄中眾生說法，為畜生、餓鬼中眾生說法。」

[^*11-8]【論】

[^*11-8]: 【論】【大】*，〔－〕【宋】【宮】【聖】*

問曰：

是菩薩何以[^3]故變作佛身，似不尊重[^4]佛？

[^3]: 故【大】，〔－〕【宋】【宮】【聖】【石】
[^4]: 佛【大】，作佛【宋】【宮】

答曰：

有眾生見佛身得度者，或有見轉輪聖王等餘身得度者，以是故變身作佛。

復次，世間稱佛名字是大悲、是世尊。若以佛身入地獄者，則閻羅王諸鬼神不遮礙——是我所尊者師，云何可遮！

問曰：

若地獄中火燒，常有苦痛，心常散亂，不得受法，云何可化？

答曰：

是菩薩以不可思議神通力，破鑊滅火，禁制獄卒，放光照[^5]之，眾生心樂，乃為說法，聞則受持。

[^5]: 之【大】，之令【聖】

問曰：

若爾者，地獄眾生有得道者不？

答曰：

雖不得道，種得道善根因緣。所以者何？以重罪故，不應得道。

畜生道中當分別：或得者，或不得者。如阿那婆達多龍王、[^6]沙竭龍王等得菩薩道。

[^6]: 沙【大】，娑【宋】【元】【明】【宮】

鬼神道中，如夜叉、[^7]密迹金剛、鬼子母等，有得見道，[^8]是大菩薩。

[^7]: 密【大】，蜜【明】
[^8]: 是【大】，有【聖】

[^*18-8]【經】

[^*18-8]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行六波羅蜜時，變身如佛，遍至十方如恒河沙等諸佛世界，為眾生說法；亦供養諸佛及淨佛世界，聞諸佛說法；觀採十方淨妙[^9]國土相而[^10]已，自起殊勝世界。其中菩薩摩訶薩皆是一生補處。」

[^9]: 國土【大】，佛國【宋】【元】【明】【宮】，佛國土【聖】，國【石】
[^10]: 已【大】，以【宋】【元】【明】【宮】【聖】

[^*11-9]【論】

[^*11-9]: 【論】【大】*，〔－〕【宋】【宮】【聖】*

釋曰：

是菩薩遍為六道說法，以佛身為十方眾生說法。若眾生聞弟子教者，不能信受；若聞佛獨尊自在者說法，信受其語。

是菩薩二事因緣故，供養諸佛、莊嚴世界：聞莊嚴世界法，到十方佛國取清淨世界相。

行業因緣，轉復殊勝，光明亦多。所以者何？此國[^11]土中皆一生補處菩薩。

[^11]: 土【大】，〔－〕【宋】【元】【明】【宮】【聖】【石】

問曰：

若先[^A2]已說「兜率天上一生補處菩薩」，今云何說「他[^12]方世界菩薩皆一生補處」？

[^A2]: 已【CB】，己【大】
[^12]: 方【大】，〔－〕【石】

答曰：

兜率天上一生補處者，是三千世界常法；餘處不定。

所謂第一清淨者，轉身成[^13]佛故。

[^13]: 佛【大】，佛道【宋】【元】【明】【宮】【聖】【石】

[^*18-9]【經】

[^*18-9]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行六波羅蜜時，成就三十二相，諸根淨利。諸根淨利故，眾人愛敬；以愛敬故，漸以三乘法而度脫之。如是，舍利弗！菩薩摩訶薩行般若波羅蜜時，應學身清淨、口清淨。」

[^*11-10]【論】

[^*11-10]: 【論】【大】*，〔－〕【宋】【宮】【聖】*

釋曰：

是菩薩欲令眾生眼見其身得度故，以三十二相莊嚴身。

「諸根淨利」者，眼等諸根明利，出過餘人；信、慧根諸心數根等，利淨第一。見者歎其希有：「我無此事！」愛敬是菩薩，信受其語，世世具足道法，以三乘道入涅槃。

是三十二相、眼等諸根，皆從身口業因緣清淨得，以是故，佛說：「菩薩應當淨身口業。」

[^*18-10]【經】

[^*18-10]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行六波羅蜜[^14]時得諸根淨，以是淨根而不自高，亦不下他。」

[^14]: 時【大】，〔－〕【宋】【元】【明】【宮】【聖】【石】

[^*11-11]【論】

[^*11-11]: 【論】【大】*，〔－〕【宋】【宮】【聖】*

釋曰：

是菩薩常深淨行六波羅蜜故，得眼等諸根淨利，人皆愛敬；慧等諸心數法根，淨利無比，為度眾生故。世間常法，若得殊異，心則自高，輕諸餘人，作是念：「汝無此事，我獨有此！」以是因緣故，還失佛道。

如經中說：「菩薩輕餘菩薩，念念一劫，遠於佛道；經爾所劫，更修佛道。」以是故而不自高，亦不下他。

[^*18-11]【經】

[^*18-11]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩從初發心住檀波羅蜜、尸羅波羅蜜，乃至阿鞞跋致地，終不墮惡道。」

[^*11-12]【論】

[^*11-12]: 【論】【大】*，〔－〕【宋】【宮】【聖】*

釋曰：

是菩薩從初已來，[^15]性畏惡道，所作功德，願不墜墮。

[^15]: 性【大】，怖【元】【明】

「乃至阿鞞跋致地」者，以未到中間，畏墮惡道故作願。菩薩作是念：「若我墮三惡道者，自不能度，何能度人？又受三惡道苦惱時，以瞋惱故，結使增長，還起惡業，復受苦報；如是無窮，何時當得修行佛道？」

問曰：

若持戒果報不墮惡道者，何以復說布施？

答曰：

持戒是不墮惡道根本，布施亦能不墮。

復次，菩薩持戒，[^16]雖[^17]不墮惡道中，生人中貧窮，不能自利，又不益人；以是故行布施。

[^16]: 雖【大】，雖能【宋】【元】【明】【宮】
[^17]: 不【大】，不能【聖】【石】

餘波羅蜜，各有其事。

[^*18-12]【經】

[^*18-12]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！[^18]有菩薩摩訶薩，從初發心乃至阿鞞跋致地，常不捨十善行。」

[^18]: 有【大】，〔－〕【宋】【宮】

[^*11-13]【論】

[^*11-13]: 【論】【大】*，〔－〕【宋】【宮】【聖】*

釋曰：

佛說持戒故不墮惡道，布施隨逐；今不知云何行尸羅波羅蜜，乃至阿鞞跋致地，是故復說「常行十善」。

復次，先菩薩持戒不牢固，布施隨助；今說但持戒牢固，不捨十善，不墮三惡道。

[^*18-13]【經】

[^*18-13]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩，住檀波羅蜜、尸羅波羅蜜中，作轉輪聖王，安立眾生於十善道，亦以財物布施眾生。」

[^*11-14]【論】

[^*11-14]: 【論】【大】*，〔－〕【宋】【宮】【聖】*

釋曰：

是檀、尸波羅蜜因緣故，作轉輪聖王。行尸羅波羅蜜故，能令眾生信受十善。行檀波羅蜜故，以財寶給施眾生亦不可盡。

問曰：

一切菩薩皆行是二波羅蜜作轉輪聖王不？

答曰：

不必然也！何以故？如此品中，諸菩薩種種法入佛道。有菩薩聞轉輪聖王儀法，在此處能利益眾生，故作是願；或有菩薩種轉輪聖王因緣，雖不作願，亦得轉輪聖王報。

自行二波羅蜜故，作轉輪聖王，亦教一切眾生行十善道，亦自行布施。

聞者生疑：「為一世作？為世世作？」以是[^1]故——

[^1]: 故【大】，故佛國【聖】

[^*18-14]【經】

[^*18-14]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

[^2]佛告舍利弗：「有菩薩摩訶薩，住檀波羅蜜、尸羅波羅蜜，無量千[^3]萬世作轉輪聖王，值遇無量百千諸佛，供養恭敬，尊重讚歎。」

[^2]: 佛告【大】，〔－〕【元】【明】【聖】
[^3]: 萬【大】，佛【明】

[^*11-15]【論】

[^*11-15]: 【論】【大】*，〔－〕【宋】【宮】【聖】*

釋曰：

若菩薩知作轉輪聖王大益眾生者，便作轉輪聖王；若自知餘身益大，亦作餘身。

復次，欲以世間法大供養佛故，作轉輪聖王。

[^*18-15]【經】

[^*18-15]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩常為眾生以法照明，亦以自照；乃至阿耨多羅三藐三菩提，終不離照明。舍利弗！是菩薩摩訶薩於佛法中已得尊重。舍利弗！以是故，菩薩摩訶薩行般若波羅蜜時，身口意不淨不令妄起。」

[^*11-16]【論】

[^*11-16]: 【論】【大】*，〔－〕【宋】【宮】【聖】*

釋曰：

上菩薩行檀、尸波羅蜜作轉輪聖王；是菩薩但分別諸經，[^4]讀誦、憶念、思惟、分別諸法，以求佛道。以是智慧光明，自利益，亦能利益眾生；如人闇道中然燈，亦能自益，亦能益人。

[^4]: 讀誦【大】，誦讀【宋】【元】【明】【宮】【聖】

「終不離」者，是因緣故，終不離智慧光明，乃至阿耨多羅三藐三菩提。

復次，是菩薩清淨法施，不求名利供養恭敬，不貪弟子，不恃智慧，亦不自高輕於餘人，亦不譏刺；但念十方諸佛慈心[^5]念眾生，我亦如是學佛道：說法無所依止，適無所著，但為眾生，令知諸法實相。如是清淨說法，世世不失智慧光明，乃至阿耨多羅三藐三菩提。

[^5]: 念【大】，〔－〕【宋】【宮】

「已得尊重」者，上諸菩薩能如是者，於諸眾生皆為尊重。

「身口意不淨不令妄起」者，能以清淨法施者，不應雜起身口意惡業。所以者何？若起身口意惡者，聞者或不信受。若意[^6]業不淨，智慧不明；智慧不明不能善行菩薩道。

[^6]: 業【大】，〔－〕【宋】【宮】

復次，不但此一菩薩，上來菩薩能行此法者，皆名尊重佛教。若菩薩欲行菩薩道，皆不應雜罪行；一切惡罪業，不令妄起。雜行者，於行道則難，不能疾成佛道，罪業因緣壞諸福德故。

[^*18-16]【經】

[^*18-16]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

舍利弗白佛言：「世尊！云何菩薩身業不淨、口業不淨、意業不淨？」

[^*11-17]【論】

[^*11-17]: 【論】【大】*，〔－〕【宋】【宮】【聖】*

問曰：

舍利弗智慧第一，何以故不識身口意惡業？

答曰：

舍利弗於聲聞法中則知，菩薩事異故不知；如說若菩薩生聲聞、辟支佛心，是為菩薩破戒。以是故舍利弗疑，不知何者是菩薩罪、非罪。

復次，舍利弗知身三不善道、口四不善道、意三不善道，是為身口意罪。此中佛答：「若菩薩取身口意相，是則為菩薩身口意罪。」

如是等因緣故，舍利弗問。

[^*18-17]【經】

[^*18-17]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

佛告舍利弗：「若菩薩摩訶薩作是念：『是身、是口、是意。』如是取相作緣；舍利弗！是名菩薩身口意罪。舍利弗！菩薩摩訶薩行般若波羅蜜時，不得身、不得口、不得意。舍利弗！菩薩摩訶薩行般若波羅蜜時，若得身、得口、得意，用是得身口意故，能生慳心、犯戒心、瞋心、懈怠心、亂心、癡心。當知是菩薩行六波羅蜜時，不能除身口意麁業。」

[^*11-18]【論】

[^*11-18]: 【論】【大】*，〔－〕【宋】【宮】【聖】*

釋曰：

佛示舍利弗：「法空中菩薩，不見是三業，是為無罪；若見是三業，是為罪。」

聲聞法中，十不善道是為罪業；摩訶衍中，見有身、口、意所作是為罪。所以者何？有作、有見，作[^7]者、見者皆是虛誑故。

[^7]: 者【大】，作【宋】，是【宮】

麁人則麁罪，細人則細罪。如離欲界[^8]欲時，五欲、五蓋為惡罪，初禪攝善覺觀為無罪；離初禪入二禪時，覺觀為罪，二禪所攝[^9]善憙為無罪；乃至非有想非無想處亦如是。入諸法實相中，一切諸觀、諸見、諸法皆名為罪。

[^8]: 欲【大】，〔－〕【宋】【元】【明】【宮】
[^9]: 善【CB】【麗-CB】【宮】【聖】，義【大】

小乘人，畏三惡道故，以十不善業為罪；大乘人，以一切能生著心取相法，與三解脫門相違者名為罪。以是事異，故名為大乘。

若見有是三業，雖不起惡，亦不名牢固；不見是身口意是[^10]三業根本，是為牢固。是菩薩法空故，不見是三事；用是三事，起慳貪相、犯戒相、瞋[^11]恚相、懈怠相、散亂相、愚癡相。因無故果亦無，如無樹則無蔭；若能如是觀者，則能除身口意麁業。

[^10]: 三【大】，〔－〕【宋】【宮】
[^11]: 恚【大】，〔－〕【宋】【元】【明】【宮】【聖】

問曰：

先說罪業，今何以故言麁業？

答曰：

麁業、罪業無異，罪即是麁，不名為細。

復次，聲聞人以身、口不善業名為麁，意不善業名為細；瞋恚、邪見等諸結使名為麁罪，愛、慢等結使名為細罪；三惡覺，所謂欲覺、瞋覺、惱覺名為麁，親里覺、國土覺、不死覺名為細，但善覺名為微細——於摩訶衍中盡皆為麁，以是故，此說麁罪。

[^*18-18]【經】

[^*18-18]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

舍利弗白佛言：「世尊！菩薩摩訶薩云何除身口意麁業？」

佛告舍利弗：「若菩薩摩訶薩不得身、不得口、不得意，如是菩薩摩訶薩能除身口意麁業。復次，舍利弗！菩薩摩訶薩從初發意行十善道，不生聲聞心、不生辟支佛心，如是菩薩摩訶薩能除身口意麁業。」

[^*11-19]【論】

[^*11-19]: 【論】【大】*，〔－〕【宋】【宮】【聖】*

問曰：

何等身、口、意細業與相違者為麁？

答[^1]曰：

[^1]: 曰【大】，〔－〕【宋】【元】【明】【宮】

如[^2]前所說者是。

[^2]: 前【大】，向【宋】【元】【明】【宮】【聖】【石】

復次，凡夫人業於聲聞業為麁，聲聞業於大乘為麁。

復次，垢業為麁，非垢業為細；能生苦受因緣業為麁，不生苦受因緣業為細；有覺有觀業為麁，無覺無觀業為細。

復次，見我乃至知者、見者為麁；若不見我乃至知者、見者，但見三業處、五眾、十二入、十八界為細。

復次，有所見者名為麁，無所見者名為細。

以是故，佛告舍利弗：「若菩薩不得身口意，是時則除三麁業。」

復次，初發意[^3]住畢竟空中，一切法不可得，而常行十善道，不起聲聞、辟支佛心；以不取相心，一切諸善根皆迴向阿耨多羅三藐三菩提，是名菩薩除身口意[^4]麁業罪，名為清[^5]淨。

[^3]: 住【大】，作【聖】
[^4]: 麁業【大】，業麁【宋】【元】【明】【宮】【聖】
[^5]: 淨【大】，淨復次【聖】

[^*18-19]【經】

[^*18-19]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行般若波羅蜜淨佛道時，行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜，[^6]是名菩薩摩訶薩除身口意麁業。」

[^6]: （是名菩薩…業）十三字【大】，〔－〕【宋】【宮】【聖】【石】

舍利弗白佛言：「世尊！何等是菩薩摩訶薩佛道？」

佛告舍利弗：「佛道者，[^7]若菩薩摩訶薩不得身、不得口、不得意，不得檀波羅蜜乃至不得般若波羅蜜，不得聲聞、辟支佛，不得菩薩，不得佛。舍利弗！是名菩薩摩訶薩佛道，所謂一切諸法不可得故。」

[^7]: 若【大】，〔－〕【宋】【元】【明】【宮】【聖】

[^*11-20]【論】

[^*11-20]: 【論】【大】*，〔－〕【宋】【宮】【聖】*

釋曰：

是菩薩依六波羅蜜總相淨佛道。

問曰：

舍利弗從佛聞除三惡、三麁即是淨佛道，今何以更問？

答曰：

先說三業清淨相，今說一切法清淨相；先略說，今說別相。先但不得三業；今不得六波羅蜜、諸賢聖菩薩及佛，是名淨佛道，一切法皆不可得故。不得身乃至不得般若波羅蜜，是名法空；不得聲聞乃至佛，是名眾生空。菩薩住是二空中，[^8]漸得一切不可得空，不可得空即是諸法實相。是「不可得空」義，如先「十八空」中說。

[^8]: 漸【大】，漸漸【宋】【元】【明】【宮】【聖】【石】

[^*18-20]【經】

[^*18-20]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行六波羅蜜時，無能壞者。」

舍利弗白佛言：「世尊！云何菩薩摩訶薩行六波羅蜜時，無能壞者？」

佛告舍利弗：「若菩薩摩訶薩行六波羅蜜時，不念有色乃至識，不念有眼乃至意，不念有色乃至法，不念有眼界乃至法界，不念有四念處乃至八聖道分，不念有檀波羅蜜乃至般若波羅蜜，不念有十力乃至十八不共法，不念有須陀洹果乃至阿羅漢果，不念有辟支佛乃至阿耨多羅三藐三菩提。舍利弗！菩薩摩訶薩如是行，增益六波羅蜜，無能壞者。」

[^*11-21]【論】

[^*11-21]: 【論】【大】*，〔－〕【宋】【宮】【聖】*

釋曰：

佛為舍利弗種種分別諸菩薩，次為說有菩薩發心時無有能壞者。

舍利弗驚喜恭敬諸菩薩，是故問：「菩薩結使未斷，未於實[^9]相法作證，何因緣故不可破壞？」

[^9]: 相【大】，〔－〕【宋】【元】【明】【宮】【聖】【石】

佛答：「若菩薩不念有色，乃至不念有阿耨多羅三藐三菩提；得是法空故，亦得眾生空。若是法空，觀空者亦空。住是無礙般若波羅蜜中，無有能壞者。」

[^*18-21]【經】

[^*18-21]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩住般若波羅蜜中，具足智慧。以是智慧，常不墮惡道，不生[^10]弊惡人中，不作貧窮人；所受身體，不為人、天、阿修羅所憎惡。」

[^10]: 弊【大】，憋【石】

[^*11-22]【論】

[^*11-22]: 【論】【大】*，〔－〕【宋】【宮】【聖】*

釋曰：

此菩薩先世來愛樂智慧，學一切經書，觀察思惟，聽採諸法，自以智力推求一切法中實相。得是一切法實相故，為諸佛深心愛念。是無量智慧[^11]福德因緣故，身心具足，常受富樂，無諸不可。

[^11]: 福【大】，德【聖】

[^*18-22]【經】

[^*18-22]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

舍利弗白佛言：「世尊！何等是菩薩摩訶薩智慧？」

佛告舍利弗：「菩薩摩訶薩用是智慧，成就見十方如恒河沙等諸佛、聽法、見僧，亦見嚴淨佛土。菩薩摩訶薩以是智慧，不[^12]作佛想，不作菩薩想，不作聲聞、辟支佛想，不作我[^13]想，不作佛國想。用是智慧行檀波羅蜜亦不得檀波羅蜜，乃至行般若波羅蜜亦不得般若波羅蜜；行四念處亦不得四念處，乃至[^14]行十八不共法亦不得十八不共法。舍利弗！是名菩薩摩訶薩智慧。用是智慧，能具足一切法，亦不得一切法。」

[^12]: 作【大】，〔－〕【石】
[^13]: 想【大】，相【聖】
[^14]: 行【大】，〔－〕【宋】【元】【明】【宮】

[^*11-23]【論】

[^*11-23]: 【論】【大】*，〔－〕【宋】【宮】【聖】*

釋曰：

是中佛說二種智慧：一者分別破壞諸法而不取相，二者不著心、不取相見十方諸佛聽法。

問曰：

云何行檀波羅蜜而不得檀？

答曰：

不得檀中若一若異、若實若空。是檀從和合因緣生，於是檀中令眾生得富樂，及勸助佛道；以是故，行檀亦不得檀。「不得」義，如上說。

乃至十八不共法，亦如是。是名「菩薩智慧能具足一切法而不得諸法」。

[^*18-23]【經】

[^*18-23]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

「舍利弗！有菩薩摩訶薩行般若波羅蜜時，淨於五眼：肉眼、天眼、慧眼、法眼、佛眼。」

舍利弗白佛言：「世尊！云何菩薩摩訶薩肉眼淨？」

佛告舍利弗：「有菩薩肉眼見百由旬，有菩薩肉眼見二百由旬，有菩薩肉眼見一閻浮提，有菩薩肉眼見二天下、三天下、四天下，有菩薩肉眼見小千世界，有菩薩肉眼見中千世界，有菩薩肉眼見三千大千世界。舍利弗！是為菩薩摩訶薩肉眼淨。」

[^*11-24]【論】

[^*11-24]: 【論】【大】*，〔－〕【宋】【宮】【聖】*

問曰：

佛何以不說行般若波羅蜜生五眼，而說淨五眼？

答曰：

菩薩先有肉眼，亦有四眼分，以諸罪結使覆故不清淨。如鏡性有[^1]照明，垢故不見；若除垢，則[^2]照明如本。菩薩行六波羅蜜，滅諸垢法故，眼得清淨。

[^1]: 照明【大】，明照【宋】【宮】【聖】
[^2]: 照【大】，〔－〕【宋】【宮】【聖】【石】

肉眼，業因緣故清淨；天眼，禪定及業因緣故清淨；餘三眼，修無量智慧、[^3]福德因緣故清淨。

[^3]: 福【大】，禪【聖】

最大菩薩，肉眼最勝見三千大千世界。

問曰：

若三千大千世界中，百億須彌山，諸山鐵圍、[^4]山阜、樹木等，是事障礙，云何[^5]得遍見？若能得見，何用天眼？若不能見，此中云何說「見三千大千世界」？

[^4]: 山【大】，陵【宋】【元】【明】【宮】【聖】【石】
[^5]: 得【大】，復【宋】【宮】

答曰：

不以障礙故見；若無障[^6]礙，[^7]得見三千世界，如觀掌無異。

[^6]: 礙【大】，〔－〕【石】
[^7]: 得【大】，〔－〕【聖】

復次，有人言：「菩薩天眼有二種：一者、從禪定力得，二者、先世行業果報得。業報生天眼，常在肉眼中，以是故三千世界所有之物，不能為礙；因天眼開障，肉眼得見。是故肉眼得名果報生天眼，常現在前，不待攝心。」

問曰：

佛為世尊，力皆周遍，何以但見一三千大千世界，不能見多？

答曰：

若肉眼能過三千大千世界復有所見者，何用天眼？以肉眼不能及故，修學天眼。

復次，三千大千世界，劫初一時生，劫盡一時滅；世界之外，無央數由旬皆是虛空，空中常有風。肉眼與風相違，以相違故，不能得過見異世界。或有菩薩住三千世界境上，計其道數，亦應見他方近世界。

問曰：

菩薩及佛，何以不集無量清淨福德令肉眼遠有所見？

答曰：

是肉眼因緣虛誑不淨，天眼因緣清淨；若無天眼，當修肉眼，強令遠見。

復次，如經中說極遠見三千世界；佛法不可思議，經法甚多，或能遠見，但此中不說。

小遠[^8]見佛道菩薩，見二千中世界，[^9]不能種清淨業因緣故小；復不如者，見小千世界；復不如者，見四天下、一須彌山、一日月處；又見三天下、二天下、一天下、千由旬，乃至百由旬。是名最小肉眼淨。

[^8]: 見【大】，〔－〕【宋】【宮】【聖】
[^9]: 不【大】，〔－〕【石】

問曰：

何以不說九十、八十等由旬以為小？

答曰：

轉輪聖王所見，過於餘人。又人先世然燈等因緣故，得堅固眼根，能遠有所見；雖遠，終不能見百由旬。以是故，菩薩小者見百由旬。

問曰：

日月在上，去地四萬二千由旬，人皆能見，何以不能見百由旬？見百由旬何足稱？

答曰：

日月雖遠，自有光明還照其形，人得見之；餘色不然。又日月遠故，雖見而顛倒。所以者何？日月方圓五百由旬，而今所見，不過如扇；大而見小，顛倒非實。菩薩肉眼則不然！

問曰：

菩薩既得肉眼，能見何事？

答曰：

見可見色。「色」義，「色眾」中廣說。

[^*18-24]【經】

[^*18-24]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

舍利弗白佛言：「[^10]世尊！云何菩薩摩訶薩天眼淨？」

[^10]: 世尊【大】，〔－〕【聖】【石】

佛告舍利弗：「菩薩摩訶薩天眼，見[^11]一切四天王天所見，[^12]見三十三天、夜摩天、兜率陀天、化樂天、他化自在天所見，[^*12-1]見梵天王所見乃至阿迦[^13]尼吒天所見。菩薩天眼所見者，四天王[^14]天乃至阿迦[^*13-1]尼吒天[^15]所不知、不見。舍利弗！是菩薩摩訶薩天眼，見十方如恒河沙等諸佛世界中眾生死此生彼。舍利弗！是為菩薩摩訶薩天眼淨。」

[^11]: 一切【大】，〔－〕【宋】【元】【明】【宮】【石】
[^12]: 見【大】*，〔－〕【宋】【元】【明】【宮】【聖】【石】*
[^*12-1]: 見【大】*，〔－〕【宋】【元】【明】【宮】【聖】【石】*
[^13]: 尼吒【大】*，貳咤【聖】【石】*，貳吒【宋】【宮】，膩吒【元】【明】*
[^14]: 天【大】，〔－〕【宋】【元】【明】【宮】【石】，無【聖】
[^*13-1]: 尼吒【大】*，貳咤【聖】【石】*，貳吒【宋】【宮】，膩吒【元】【明】*
[^15]: 所【大】，無所【宋】【宮】【明】

[^*11-25]【論】

[^*11-25]: 【論】【大】*，〔－〕【宋】【宮】【聖】*

釋曰：

菩薩天眼有二種：一者、果報得，二者、修禪得。果報得者，常與肉眼合用，唯夜闇天眼獨用。

諸人得果報天眼，見四天下、欲界諸天，見下不見上；菩薩所得果報天眼，見三千大千世界。

禪定離欲天眼所見，如先「十力天眼[^16]明」中說。

[^16]: 明【大】，眼【聖】

菩薩用是天眼，見十方如恒河沙等世界中眾生生死、善惡好醜及善惡業因緣，無所障礙。一切皆見四天王天乃至阿迦[^*13-2]尼吒天所見，又能過之；是諸天不能知菩薩天眼所見。何以故？是菩薩出三界、得法性生身、得菩薩十力故。如是等因緣，菩薩天眼淨。

[^*13-2]: 尼吒【大】*，貳咤【聖】【石】*，貳吒【宋】【宮】，膩吒【元】【明】*

餘菩薩天眼論議，如「讚菩薩五神通」中說。

[^*18-25]【經】

[^*18-25]: 【經】【大】*，〔－〕【宋】【宮】【聖】*，大智度論經卷第四十一首【石】，經前石本有摩訶般若波羅蜜品第四卷四十一十四字

舍利弗白佛言：「世尊，云何菩薩摩訶薩慧眼淨？」

佛告舍利弗：「慧眼菩薩不作是念：有[^17]法若有為、若無為，若世間、若出世間，若有漏、若無漏。是慧眼菩薩，無法不見，無法不聞，無法不知，無法不識。舍利弗！是為菩薩摩訶薩慧眼淨。」

[^17]: 法【大】，法無法【聖】

[^*11-26]【論】

[^*11-26]: 【論】【大】*，〔－〕【宋】【宮】【聖】*

釋曰：

肉眼不能見障外事，又不能遠見，是故求天眼。天眼雖復能見，亦是虛誑，見一異相，取男女相，取樹木等諸物相；見眾物和合虛誑法，以是故求慧眼；慧眼中無如是過。

問曰：

若爾者，何等是慧眼相？

答曰：

有人言：八聖道中正見是慧眼相，能見五受眾實相、破諸顛倒故。

有人言：能緣涅槃慧，名為慧眼；所緣不可破壞故，是智慧非虛妄。

有人言：三解脫門相應慧，是名慧眼。何以故？是慧能開涅槃門故。

有人言：智慧現前，能觀實際，了了深入，通達悉知，是名慧眼。

有人言：能通達法性，直過無礙。

有人言：定心知諸法相如，是名慧眼。

有人言：法空是名慧眼。

有人言：不可得空中，亦無法空，是名慧眼。

有人言：十八空皆是慧眼。

有人言：癡、慧非一非異。世間法不異出世間，出世間法不異世間；世間法即是出世間，出世間法即是世間。所以者何？異不可得故。諸觀滅，諸心行轉還無所去，滅一切語言，世間法相如涅槃不異，[^1]如是智慧，是名慧眼。

[^1]: 如【大】，能得【宋】【元】【明】【宮】【聖】【石】

復次，此中佛自說：「慧眼菩薩，一切法中不念有為、若無為，若世間、若出世間，若有漏、若無漏等。」是名慧眼。若菩薩見有為、世間、有漏，即墮有見中；若見無為、出世間、無漏，即墮無見中。是有無二見捨，以不戲論慧，行於中道，是名慧眼。得是慧眼，無法不見、無法不聞、無法不知、無法不識。所以者何？得[^2]是慧眼，破邪曲諸法、無明諸法。總相、別相各皆如[^3]是。

[^2]: 是【大】，〔－〕【聖】
[^3]: 是【大】，法【宋】【宮】【聖】【石】

問曰：

阿羅漢、辟支佛亦得慧眼，何以不說「無法不見、無法不聞、無法不知、無法不識」？

答曰：

慧眼有二種：一者、總相，二者、別相。聲聞、辟支佛見諸法總相，所謂無常、苦、空等；佛以總相、別相慧觀諸法。聲聞、辟支佛雖有慧眼，有量有限。

復次，聲聞、辟支佛慧眼，雖見諸法實相，因緣少故，慧眼亦少，不能遍照法性；譬如燈油炷雖淨，小故不能廣照。

諸佛慧眼，照諸法實性，盡其邊底，以是故無法不見、無法不聞、無法不知、無法不識；譬如劫盡，火燒三千世界，明無不照。

復次，若聲聞、辟支佛慧眼無法不知者，與一切智人有何等異？菩薩世世集福德、智慧苦行，何所施用？

問曰：

佛用佛眼，無法不知，非是慧眼，今云何言「慧眼無法不知」？

答曰：

慧眼，成佛時變名佛眼，無明等諸煩惱及習滅故，一切法中皆悉明了。如「佛眼」中說：「無法不見、聞、知、識。」以是故，肉眼、天眼、慧眼、法眼，成佛時失其本名，但名佛眼。譬如閻浮提四大河，入大海中，則失其本名。何以故？肉眼，諸煩惱有漏業生故，虛誑不實；唯佛眼無誑法。天眼，亦從禪定因緣和合生故，虛誑，不能如實見事。慧眼、法眼，煩惱習未盡故，不畢竟清淨故捨。佛眼中無有謬錯，盡其邊極！

以是故阿羅漢、辟支佛慧眼不能畢竟清淨，故不能無法不見。

問曰：

佛現得果報肉眼，能見色，是事云何？

答曰：

肉眼雖生眼識，而佛不隨其用，不以為實；如「聖自在神通」中說，佛告阿難：「所見好色中生厭惡心，眼見惡色生不惡厭心；或時見色不生污穢、不污穢，但生捨心。」如是則肉眼無所施用。

復次，有人言：得聖道時，五情清淨異本。

復次，諸法畢竟空及諸法通達無礙，是二總為慧眼。[^4]

[^4]: 不分卷【石】

大智[^5]度論卷第三十九

[^5]: 度【大】，度經【聖】

