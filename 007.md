[^14]大智度初品中佛土願釋論第十三(卷第七)

[^14]: （大智度初品中佛土願釋論第十三(卷第七)）十七字【大】，大智度卷第七釋初品中佛世界願【元】【明】，大智度卷第七釋初品佛世界願第十三【宋】，大智度卷第七釋初品佛世界願九【宮】，大智度經論卷第七釋初品中佛國品願第九【石】

【經】

願受無量諸佛[^17]世界。

[^17]: 世界【大】，世界者【宋】【宮】【石】

【論】

諸菩薩見諸佛世界無量嚴淨，發種種願。

有佛世界都無眾苦，乃至無三惡之名[^19]者；菩薩見已，自發願言：我作佛時，世界無眾苦，乃至無三惡之名，亦當如是。

[^19]: 者【大】，〔－〕【石】

有佛世界七寶莊嚴，晝夜常有清淨光明，無有日月；便發願言：我作佛時，[^20]世界常有嚴淨光明，亦[^21]當如是。

[^20]: 世界【大】*，國土【石】*
[^21]: 當【大】，復【石】

有佛[^*20-1]世界一切眾生皆行十善，有大智慧，衣被飲食，應念而至；便發願言：我作佛時，[^*20-2]世界中眾生，衣被飲食，亦[^22]當如是。

[^*20-1]: 世界【大】*，國土【石】*
[^*20-2]: 世界【大】*，國土【石】*
[^22]: 當【大】*，復【石】*

有佛[^*20-3]世界純諸菩薩，如佛色身三十二相，光明徹照，乃至無有聲聞、辟支佛名，亦無女人，一切皆行深妙佛道，遊至十方，教化一切；便發願言：我作佛時，[^*20-4]世界[^23]中眾生，亦[^*22-1]當如是。

[^*20-3]: 世界【大】*，國土【石】*
[^*20-4]: 世界【大】*，國土【石】*
[^23]: 中【大】，〔－〕【石】
[^*22-1]: 當【大】*，復【石】*

如是等無量佛[^24]世界種種嚴淨，願皆得之。以是故名「願受無量諸佛[^*20-5]世界」。

[^24]: 世界【大】，國【石】
[^*20-5]: 世界【大】*，國土【石】*

問曰：

諸菩薩行業清淨，自得淨報，何以要須立願然後得之？譬如田家得穀，豈復待願？

答曰：

作福無願，無所[^25]摽立，願為導御，能有所成。譬如銷金，隨師[^26]所作，金無定也。[^27]如佛所說：

[^25]: 摽【大】，樹【宮】
[^26]: 所【大】，而【宋】【元】【明】【宮】
[^27]: 如【大】，〔－〕【宋】【宮】

有人修少施福，修少戒福，不知禪法；聞人中有富樂人，心常念[^28]著，願樂不捨，命終之後，生富樂人中。

[^28]: 著【大】，者【宮】

復有人修少施福，修少戒福，不知禪法；聞有四天王天處、三十三天，夜摩天、兜率陀天、化樂天(專念色[^29]欲，化來從[^30]己)、他化自在天(此天他化色欲，與之行欲，展轉如是，故名他化自在)，心常願樂，命終之後，各生其中；此皆願力所得。

[^29]: 欲【大】，〔－〕【宋】【宮】
[^30]: 己【大】，也【宮】

菩薩亦如是，修淨[^*20-6]世界願，然後得之。以是故知，因願受勝果。

[^*20-6]: 世界【大】*，國土【石】*

復次，莊嚴佛[^31]世界事大，獨行功德不能成故，要須願力。譬如牛[^32]力雖能挽車，要須御者能有所至；淨[^*20-7]世界願亦復如是，福德如牛，願如御者。

[^31]: 世界【大】，界【宋】【元】【明】【宮】，國【石】
[^32]: 力雖能【大】，雖有【石】
[^*20-7]: 世界【大】*，國土【石】*

問曰：

若不作願，不得福耶？

答曰：

雖得，不如有願；願能助福，常念所行，福德增長。

問曰：

若作願得報，如人作十惡，不願地獄，亦不應得地獄報？

答曰：

罪福雖有定報，但作願者修少福，有願力故得大果報，如先說。罪中報苦，一切眾生皆願得樂，無願苦者，是故不願地獄。以是故，福有無量報，罪報有量。

有人言：最大罪在阿鼻地獄，一劫受報；最大福在非有想非無想處，受八萬大劫報。諸菩薩淨[^33]世界願，亦無量劫入道得涅槃，是為常樂。

[^33]: 世界【大】，國【石】

問曰：

如「==泥[^34]黎品==」中謗般若波羅蜜罪，此間劫盡，復至他方泥[^*34-1]黎中，何以言「最大罪受地獄中一劫報」？

[^34]: 黎【大】*，梨【宋】【元】【明】【宮】*
[^*34-1]: 黎【大】*，梨【宋】【元】【明】【宮】*

答曰：

佛法為眾生故，有二道教化：一者、佛道，二者、聲聞道。

聲聞道中作五逆罪人，佛說受地獄一劫；菩薩道中破佛法人，說此間劫盡，復至他方受無量罪。

聲聞法最第一福，受八萬劫；菩薩道中大福，受無量阿僧祇劫。

以是故福德[^35]要須願，是名「願受無量諸佛[^*20-8]世界」。

[^35]: 要【大】，〔－〕【宋】【元】【明】【宮】【石】
[^*20-8]: 世界【大】*，國土【石】*

[^*16-1]【經】

[^*16-1]: 【經】【大】*，〔－〕【宋】【宮】*

念無量[^36]佛土，諸佛三昧，常現在[^37]前。

[^36]: 佛【大】*，國【石】*
[^37]: 前【大】，前者【宋】【宮】【石】

[^*18-1]【論】

[^*18-1]: 【論】【大】*，〔－〕【宋】【宮】*

「無量佛土」，名十方諸佛土。「念佛三昧」，名十方三世諸佛，常以心眼見，如現在前。

問曰：

云何為念佛三昧？

答曰：

念佛三昧有二種：一者、聲聞法中，於一佛身，心眼見滿十方；二者、菩薩道於無量[^*36-1]佛土中，念[^1]三世十方諸佛。

[^*36-1]: 佛【大】*，國【石】*
[^1]: 三世十方【大】，十方三世【石】

以是故言「念無量[^*36-2]佛土，諸佛三昧，常現在前」。

[^*36-2]: 佛【大】*，國【石】*

問曰：

如菩薩三昧種種無量，何以故[^2]但讚是菩薩念佛三昧常現在前？

[^2]: 但【大】，〔－〕【宋】【元】【明】【宮】

答曰：

是菩薩念佛故，得入佛道中。以是故，念佛三昧常現在前。

復次，念佛三昧能除種種煩惱及先世罪；餘諸三昧，有能除婬不能除瞋，有能除瞋不能除婬，有能除癡不能除婬、恚，有能除三毒不能除先世罪。是念佛三昧，能除種種煩惱、種種罪。

復次，念佛三昧有大福德，能度眾生；是諸菩薩欲度眾生，諸餘三昧無如此念佛三昧福德，能速滅諸罪者。如說：昔有五百估客，入海採寶；值摩伽羅魚王開口，[^3]海水入中，船去駃疾。船師問樓上人：「汝見何等？」答言：「見三日[^4]出，白山[^5]羅列，水流奔趣，如入大坑。」船師言：「是摩伽羅魚王開口，一是實日，兩日是魚眼，白山是魚齒，水流奔趣是入其口。我曹了矣！各各求諸天神以自救濟！」是時諸人各各求其所事，都無所益。中有五戒優婆塞語眾人言：「吾等當共稱南無佛，佛為無上，能救苦厄！」眾人一心同聲稱南無佛。是魚先世是佛破戒弟子，得宿命智，聞稱佛聲心自悔悟，即便合口，船人得脫。以念佛故，能除重罪、濟諸苦厄，何況念佛三昧！

[^3]: 海【大】，大海【石】
[^4]: 出【大】，出有大【石】
[^5]: 羅列【大】，〔－〕【石】

復次，佛為法王，菩薩為法將，所尊所重唯佛世尊，是故應常念佛。

復次，常念佛得種種功德利。譬如大臣特蒙恩寵常念其主；菩薩亦如是，知種種功德、無量智慧皆從佛得，知恩重故常念佛。汝言「云何常念佛，不行餘三昧」者，今言「常念」，亦不言「不行餘三昧」，行念佛三昧多，故言「常念」。

復次，先雖說空、無相、無作三昧，未說念佛三昧，是故今說。

[^*16-2]【經】

[^*16-2]: 【經】【大】*，〔－〕【宋】【宮】*

能請無量諸[^6]佛。

[^6]: 佛【大】，佛者【宮】【石】

[^*18-2]【論】

[^*18-2]: 【論】【大】*，〔－〕【宋】【宮】*

「請」有二種：

一者、佛初成道，菩薩夜三、晝三六時禮請；偏袒右肩，合掌言：「十方佛土無量諸佛初成道時未轉法輪，我某甲請一切諸佛為眾生轉法輪度脫一切。」

二者、[^7]諸佛欲捨無量壽命入涅槃時，菩薩亦夜三時、晝三時，偏袒右肩，合掌言：「十方[^*36-3]佛土無量諸佛，我某甲請令久住世間，無[^8]央數劫度脫一切，利益眾生。」

[^7]: 諸【大】，請【宋】【宮】
[^*36-3]: 佛【大】*，國【石】*
[^8]: 央【大】，鞅【宋】【宮】

是名「能請無量諸佛」。

問曰：

諸佛之法，[^9]法應說法廣度眾生，[^10]請與不請法自應爾，何以須請？若於[^11]自前面請諸佛則可，今十方無量[^*36-4]佛土諸佛亦不[^*11-1]自見，云何可請？

[^9]: 法【大】，必【元】【明】
[^10]: 請與不請【大】，其【宋】【元】【明】，請【宮】
[^11]: 自【大】*，目【宋】【元】【明】【宮】【石】*
[^*36-4]: 佛【大】*，國【石】*
[^*11-1]: 自【大】*，目【宋】【元】【明】【宮】【石】*

答曰：

諸佛雖必應說法，不待人請，請者亦應得福。如大國王雖多美饍，有人請者必得恩福，錄其心故。又如慈心念諸眾生令得快樂，眾生雖無所得，念者大得其福。請佛說法，亦復如是。

復次，有諸佛無人請者，便入涅槃而不說法。如「法華經」中多寶世尊，無人請故便入涅槃。後化佛身及七寶塔，證說「法華經」故，一時出現。亦如須扇多佛，弟子本行未熟，便捨入涅槃，留化佛一劫以度眾生。今是釋迦文尼佛，得道後五十七日寂不說法；自言：「我法甚深，難解難知！一切眾生縛著世法，無能解者，不如默然入涅槃樂。」是時，諸菩薩及釋提桓因、梵天王諸天合掌敬禮，請佛為諸眾生初轉法輪。佛時默然受請，後到波羅㮏鹿林中轉法輪。如是，云何言請無所益？

復次，佛法等[^12]觀眾生，無貴無賤，無輕無重；有人請者，為其請故便為說法。雖眾生不[^13]面請佛，佛常見其心亦聞彼請；假令諸佛不聞不見，請佛亦有福德，何況佛悉聞見而無所益？

[^12]: 觀【大】，視【宋】【元】【明】【宮】
[^13]: 面請【大】，見【宋】【元】【明】【宮】

問曰：

既知請佛有益，何以正以二[^14]事請？

[^14]: 事【大】*，時【石】*

答曰：

餘不須請，此二[^*14-1]事要必須請；若不請而說，有外道輩言：「體道常定，何以著法，多言多事？」以是故，須請而說。若有人言：「若知諸法相，不應貪壽久住世間而不[^15]早入涅槃。」以是故須請。若不請而說，人當謂佛愛著於法，欲令人知；以是故，要待人請而轉法輪。諸外道輩自著於法，若請、若不請而自為人說；佛於諸法不著不愛，為憐愍眾[^16]生故，有請佛說者，佛便為說，諸佛不以無請而初轉法輪。如偈說：

[^*14-1]: 事【大】*，時【石】*
[^15]: 早【大】，速【石】
[^16]: 生【大】，人【石】

> 「諸佛說何實，何者是不實，  
> 實之與不實，二事不可得。  
> 如是真實相，不戲於諸法；  
> 憐愍眾生故，方便轉法輪。」

復次，佛若無請而自說法者，是為自顯自執法，應[^17]必答十四難。今諸天請佛說法，但為斷老病死，無戲論處，是故不答十四難無咎。以是因緣[^18]故，須請而轉法輪。

[^17]: 必【大】，〔－〕【石】
[^18]: 故【大】，〔－〕【宋】【元】【明】【宮】

復次，佛在人中生，用大人法故，雖有大悲，不請不說；若不請而說，外道所譏。以是故，初要須請。又復外道宗事梵天，梵天自請，則外道心伏。

復次，菩薩法，晝三時、夜三時常行三事：

一者、清旦偏袒右肩，合掌禮十方佛，言：「我某甲若今世、若[^1]過世無量劫，身口意惡業罪，於十方現在佛前懺悔，願令滅除，不復更作。」中、暮、夜三亦如是。

[^1]: 過【大】，過去【石】

二者、念十方三世諸佛所行功德，及弟子眾所有功德，隨喜勸助。

三者、勸請現在十方諸佛初轉法輪，及請諸佛久住世間無量劫，度脫一切。

菩薩行此三事，功德無量，轉近得佛。以是故須請。

[^*16-3]【經】

[^*16-3]: 【經】【大】*，〔－〕【宋】【宮】*

能斷種種見、纏及諸煩[^2]惱。

[^2]: 惱【大】，惱者【宋】【宮】【石】

[^*18-3]【論】

[^*18-3]: 【論】【大】*，〔－〕【宋】【宮】*

「[^3]見」有二種：一者常，二者斷。

[^3]: 見【大】，問曰云何名能斷種種諸見及煩腦答曰見【石】

常見者，見五[^4]眾常，心忍樂；斷見者，見五眾滅，心忍樂。

[^4]: 眾【大】，陰【石】

一切眾生多墮此二見中。菩薩自斷此二，亦能除一切眾生二見，令處中道。

復有二種見：有見、無見。

復有三種見：一切法忍，一切法不忍，一切法亦忍亦不忍。

復有四種見：世間常，世間無常，世間亦常亦無常，世間亦非常亦非無常。

我及世間有邊、無邊亦如是。

有死後如去，有死後不如去，有死後如去不如去，有死後亦[^5]不如去亦不[^*5-1]不如去。

[^5]: 不【大】*，〔－〕【石】*
[^*5-1]: 不【大】*，〔－〕【石】*

復有五種見：身見、邊見、邪見、見取、戒取。

如是等種種諸見，乃至六十二見斷。如是諸見，種種因緣生，種種智門觀，種種師邊聞。如是種種相，能為種種結使[^6]作因，能與眾生種種苦，是名「種種見」。「見」義，後當廣說。

[^6]: 作因【大】，〔－〕【宋】【宮】

「纏」者，十纏：瞋纏、覆罪纏、睡纏、眠纏、戲纏、[^7]掉纏、無慚纏、無愧纏、慳纏、嫉纏。

[^7]: 掉【大】，調【宋】【宮】【石】

復次，一切煩惱結繞心故，盡名為「纏」。

「煩惱」者，能令心煩，能作惱故，名為「煩惱」。煩惱有二種：內著，外著——內著者，五見、疑、慢等；外著者，婬、瞋等；無明內外共。

復有二種結：一、屬愛，二、屬見。

復有三種：屬婬，屬瞋，屬癡。

是名煩惱。

纏者，有人言「十纏」，有人言「五百纏」。

煩惱名一切結使：結有九[^8]結，使有七，[^9]合為九十八結。

[^8]: 結【大】，〔－〕【宋】【元】【明】【宮】
[^9]: 合為【大】，是知集為【石】

如「迦旃延子阿毘曇」義中說：十纏、九十八結，為百八煩惱。

「[^10]犢子兒阿毘曇」中結使亦同纏，有五百。

[^10]: 犢子兒【大】，餘【宋】【宮】

如是諸煩惱，菩薩能種種方便自斷，亦能巧方便斷他人諸[^11]煩惱。

[^11]: 煩惱【大】，煩惱是名能斷種種諸見纏及煩惱【石】

如佛在時，三人為伯、仲、[^12]季，聞毘耶離國婬女人名菴羅婆利，舍[^13]婆提有婬女人名須[^14]曼那，王舍城婬女人名優鉢羅槃那。有三人各各聞人讚三女人端正無比，晝夜專念，心著不捨，便於夢中夢與從事。覺已心念：「彼女不[^15]來，我亦不往，而婬事得辦。」因是而悟：「一切諸法皆如是耶？」於是往到颰陀婆羅菩薩所，問是事。颰陀婆羅答言：「諸法實爾，皆從念生。」如是種種為此三人方便巧說諸法空，是時三人即得阿鞞跋致。

[^12]: 季【大】，〔－〕【宮】
[^13]: 婆提【大】，衛國【石】
[^14]: 曼【大】，蔓【宋】【元】【明】【宮】【石】
[^15]: 來【大】，求【宮】

是諸菩薩亦復如是，為諸眾生種種巧說法，斷諸見、纏、煩惱。是名「能斷種種見、纏及諸煩惱」。

[^*16-4]【經】

[^*16-4]: 【經】【大】*，〔－〕【宋】【宮】*

遊戲出生百千三[^16]昧。

[^16]: 昧【大】，昧者【宋】【宮】【石】

[^*18-4]【論】

[^*18-4]: 【論】【大】*，〔－〕【宋】【宮】*

諸菩薩禪定心調，清淨智慧方便力故，能生種種諸三昧。何等為三昧？善心一處住不動，是名三昧。

復有三種三昧：有覺有觀、無覺有觀、無覺無觀三昧。

復有四種三昧：欲界繫三昧、色界繫三昧、無色界繫三昧，不繫三昧。

是中所用菩薩三昧，如先說，於佛三昧中未滿，[^17]勤行勤修故，言「能出生」。

[^17]: 勤行【大】，〔－〕【石】

問曰：

諸菩薩何以故出生遊戲是百千種三昧？

答曰：

眾生無量，心行不同，有利有鈍，於諸結使有厚有薄；是故菩薩行百千種三昧，斷其塵勞。譬如為諸貧人欲令大富，當[^18]備種種財物，一切備具，然後乃能濟諸貧者。又復如人欲廣治諸病，當備種種眾藥，然後能治。菩薩亦如是，欲廣度眾生故，行種種百千三昧。

[^18]: 備【大】，修【宋】【元】【明】【宮】

問曰：

但當出生此三昧，何以[^19]故復遊戲其中？

[^19]: 故【大】，〔－〕【石】

答曰：

菩薩心生諸三昧，欣樂出入自在，名之為「戲」，非結愛戲也。「戲」名自在；如師子在鹿中自在無畏故，名為「戲」。是諸菩薩於諸三昧有自在力，能出能入亦[^20]能如是。

[^20]: 能【大】，復【宋】【元】【明】【宮】

餘人於三昧中，能自在入，不能自在住、自在出；有自在住，不能自在入、自在出；有自在出，不能自在住、自在入；有自在入、自在住，不能自在出；有自在住、自在出，不能自在入。

是諸菩薩能三種自在，故言「遊戲出生百千三昧」。

[^*16-5]【經】

[^*16-5]: 【經】【大】*，〔－〕【宋】【宮】*

[^21]諸菩薩如是[^22]等無量功德[^23]成就。

[^21]: 諸菩薩【大】，〔－〕【宋】【宮】
[^22]: 等【大】，等種種【宋】【元】【明】【宮】
[^23]: 成就【大】，成就者【石】

[^*18-5]【論】

[^*18-5]: 【論】【大】*，〔－〕【宋】【宮】*

[^24]是諸菩薩共佛住，欲讚其功德，無量億劫不可得盡。以是故言「無量功德成就」。

[^24]: 是【大】，諸菩薩如是等無量功德成就者是【宋】【元】【明】【宮】

[^*16-6]【經】

[^*16-6]: 【經】【大】*，〔－〕【宋】【宮】*

其名曰：颰陀婆羅菩薩(秦言善守)、剌那[^25]伽羅菩薩(秦言寶積)、導師菩薩、那羅達菩薩、星得菩薩、水天菩薩、主天菩薩、大意菩薩、益意菩薩、增意菩薩、不虛見菩薩、善進菩薩、勢勝菩薩、常勤菩薩、不捨精進菩薩、日藏菩薩、不缺意菩薩、觀世音菩薩、[^26]文殊尸利菩薩(秦言妙德)、執寶印菩薩、常舉手菩薩、彌勒菩薩，如是等無量[^27]千萬億那由他諸菩薩摩訶薩，皆是補處紹尊位者。

[^25]: 伽【大】，那伽【宋】【元】【明】【宮】【石】
[^26]: 文殊【大】，滿濡【石】
[^27]: 千【大】，百千【元】【明】

[^*18-6]【論】

[^*18-6]: 【論】【大】*，〔－〕【宋】【宮】*

如是等諸菩薩，共佛住王舍城耆闍崛山中。

問曰：

如是菩薩眾多，何以獨說二十二菩薩名？

答曰：

諸菩薩無量千萬億，說不可盡，若都說者，文字所不能載。

復次，是中二種菩薩：居家、出家。

善守等十六菩薩，是居家菩薩；颰陀婆羅居士菩薩，是王舍城舊人；寶積王子菩薩，是毘耶離國人；星得長者子菩薩，是[^1]瞻波國人；導師居士菩薩，是舍[^2]婆提國人；那羅達婆羅門菩薩，是彌梯羅國人；水天優婆塞菩薩。

[^1]: 瞻【大】，占【石】
[^2]: 婆提【大】，衛【石】

慈氏、妙德菩薩等，是出家菩薩。

觀世音菩薩等，從他方佛土來。

若說居家，攝一切居家菩薩；出家、他方亦如是。

問曰：

善守菩薩有何殊勝，最在前說？若最大在前，應說遍吉、觀世音、[^3]得大[^4]勢菩薩等；若最小在前，應說肉身初發意菩薩等。

[^3]: 得【大】，菩薩德【石】
[^4]: 勢【大】，勢旨【石】

答曰：

不以大，不以小，以善守菩薩是王舍城舊人，白衣菩薩中最大。佛在王舍城欲說般若波羅蜜，以是故最在前說。

復次，是善守菩薩，無量種種功德，如「般舟三昧」中，佛自現前讚其功德。

問曰：

若彌勒菩薩應稱補處，諸餘菩薩何以復[^5]言「紹尊位者」？

[^5]: 言【大】，〔－〕【宋】【宮】

答曰：

是諸菩薩於十方佛土皆補佛處。

[^6]大智度初品中放光釋論第十四

[^6]: （大智…四）十三字【大】，大智度論釋初品中放光第十四【宋】【宮】，釋初品中三昧【明】，大智度初品中放光品第十【聖】，釋初品中放光品第十【石】，卷第九首【聖】，但第十三字四字宮本闕，〔大智…四〕十三字－【元】

[^*16-7]【經】

[^*16-7]: 【經】【大】*，〔－〕【宋】【宮】*

爾時，世尊自敷師子座，結[^7]加[^8]趺坐，直身繫念在前，入三昧王三昧，一切三昧悉入其中。

[^7]: 加【大】*，跏【宋】【元】【明】【宮】*
[^8]: 趺【大】，跌【明】

[^*18-7]【論】

[^*18-7]: 【論】【大】*，〔－〕【宋】【宮】*

問曰：

佛有侍者及諸菩薩，何以故自敷師子座？

答曰：

此是佛所化成，欲以可適大眾，以是故，阿難不能得敷。

復次，佛心化作，故言「自敷」。

問曰：

何以名「師子座」？為佛化作師子，為實師子來，為金銀木石作師子耶？又師子非善獸故，佛所不須，亦無因緣故，不應來！

答曰：

是號名「師子」，非實師子也。佛為人中師子，佛所坐處若[^9]床若地，皆名「師子座」。譬如今者國王坐處，亦名師子座。

[^9]: 床【大】，林【石】

復次，王呼健人，亦名人師子；人稱國王，亦名人師子。又如師子，四足獸中獨步無畏，能伏一切；佛亦如是，於九十六種道中一切降伏無[^10]畏故，名人師子。

[^10]: 畏【大】，畏無【石】

問曰：

多有坐法，佛何以故唯用結[^*7-1]加趺坐？

[^*7-1]: 加【大】*，跏【宋】【元】【明】【宮】*

答曰：

諸坐法中結[^*7-2]加趺坐最安隱，不疲極；此是坐禪人坐法，攝持手足，心亦不散；又於一切四種身儀中，最安隱。

[^*7-2]: 加【大】*，跏【宋】【元】【明】【宮】*

此是禪坐取道法坐，魔王見之，其心憂怖。

如[^11]是坐者，出家人法，在林樹下結[^*7-3]加趺坐，眾人見之皆大歡喜，知此道人必當取道。如偈說：

[^11]: 是【大】，此【宋】【元】【明】【宮】【聖】【石】
[^*7-3]: 加【大】*，跏【宋】【元】【明】【宮】*

> 「若結[^*7-4]加趺坐，身安入三昧；  
> 威德人敬仰，如日照天下。  
> 除睡嬾覆心，身輕不疲[^12]懈；  
> 覺悟亦輕便，安坐如龍蟠。  
> 見[^13]畫[^*7-5]加趺坐，魔王亦[^14]愁怖，  
> 何況入道人，安坐不傾動。」

[^*7-4]: 加【大】*，跏【宋】【元】【明】【宮】*
[^12]: 懈【大】，寄【聖】
[^13]: 畫【大】，晝【聖】
[^*7-5]: 加【大】*，跏【宋】【元】【明】【宮】*
[^14]: 愁【大】，懷【聖】

以是故，結[^*7-6]加趺坐。

[^*7-6]: 加【大】*，跏【宋】【元】【明】【宮】*

復次，佛教弟子應如是坐。有外道輩，或常翹足求道、或常立、或荷足——如是狂狷，心沒邪海，形不安隱；以是故，佛教弟子結[^*7-7]加趺直身坐。何以故直身？心易正故，其身直坐則心不嬾；端心正意，繫念在前。若心馳散，攝之令還。欲入三昧故，種種馳念皆亦攝之；如此繫念，入三昧王三昧。

[^*7-7]: 加【大】*，跏【宋】【元】【明】【宮】*

云何名「三昧王三昧」？是三昧於諸三昧中最第一自在，能緣無量諸法。如諸人中王第一，王中轉輪聖王第一，一切天上天下佛第一；此三昧亦如是，於諸三昧中最第一。

問曰：

若以佛力故，一切三昧皆應第一，何以故獨稱三昧王為第一？

答曰：

雖應以佛神力故，佛所行諸三昧皆第一，然諸法中應有差降。如轉輪聖王眾寶，雖勝一切諸王寶，然此珍寶中自有差別，貴賤懸殊。

是[^15]三昧王三昧，何定攝？何等相？

[^15]: 三昧【大】，〔－〕【宋】【宮】

有人言：三昧王三昧名為自在相，善五[^16]眾攝，在第四禪中。何以故？

[^16]: 眾【大】，陰【聖】【石】

一切諸佛於第四禪中行見諦道，得阿那含，即時十八心中得佛道。

在第四禪中捨壽，於第四禪中起，入無餘涅槃。

第四禪中有八生住處。

背捨、勝處、一切入多在第四禪中。

第四禪名不動，無遮禪定法。欲界中諸欲遮禪定心，初禪中覺觀心動，二禪中大喜動，三禪中大樂動，四禪中無動。

復次，初禪火所燒，二禪水所及，三禪風所至，四禪無此三患；無出入息，捨念清淨。

以是故，[^17]三昧王三昧應在第四禪中，如好寶物置之好藏。

[^17]: 三昧【大】*，〔－〕【宋】【元】【明】【宮】*

更有人言：佛三昧誰能知其相？一切[^18]諸佛法，一相無相，無量、無數、不可思議。諸餘三昧尚不可量、不可數、不可思議，何況三昧王三昧！如此三昧，唯佛能知。如佛神足、持戒尚不可知，何況三昧王三昧！

[^18]: 諸【大】，〔－〕【聖】【石】

復次，三昧王三昧，[^19]諸一切三昧皆入其中故，名三昧王三昧。譬如閻浮提眾川萬流皆入大海，亦如一切[^20]民人皆屬國王。

[^19]: 諸一切【大】，一切諸【宋】【元】【明】【宮】
[^20]: 民人【大】，人民【宋】【元】【明】【宮】【聖】【石】

問曰：

佛一切智無所不知，何以故入此三昧王三昧，然後能知？

答曰：

欲明智慧從因緣生故，止外道六師輩言「我等智慧一切時常有、常知」故。以是故言「佛入[^*17-1]三昧王三昧故知，不入則不知。」

[^*17-1]: 三昧【大】*，〔－〕【宋】【元】【明】【宮】*

問曰：

若如是者，佛力減劣！

答曰：

入是三昧王三昧時，不以為難，應念即得；非如聲聞、辟支佛、諸小菩薩方便求入。

復次，入是三昧王三昧[^1]中，令六神通通徹十方，無限無量。

[^1]: 中【大】，〔－〕【宮】

復次，佛入三昧王三昧，種種變化現大神力。若不入三昧王三昧而現神力者，有人心念：「佛用幻力、呪術力，或是大力龍神[^2]力，或是天，非是人。何以故？一身出無量身，種種光明變化故，謂為非人。」斷此疑故，佛入三昧王三昧。

[^2]: 力【大】，〔－〕【宋】【元】【明】【宮】【聖】

復次，佛若入餘三昧中，諸天、聲聞、辟支佛或能測知；雖言佛神力大而猶可知，敬心不重。以是故，入三昧王三昧中，一切[^3]諸眾聖，乃至十住菩薩不能測知，不知[^4]佛心何所依、何所緣。以是故，佛入三昧王三昧。

[^3]: 諸【大】，〔－〕【聖】【石】
[^4]: 佛【大】，〔－〕【宋】【宮】【聖】【石】

復次，佛有時放大光明，現大神力：如生時、得道時、初轉法輪時、諸天聖人大集[^5]會時、若破外道時，皆放大光明。今欲現其殊特故，放大光明，令十方一切天人眾生及諸阿羅漢、辟支佛、菩薩皆得見知。以是故，入[^6]三昧王三昧。

[^5]: 會【大】，和合【宋】【元】【明】【宮】【聖】【石】
[^6]: 三昧【大】，〔－〕【宋】【宮】

復次，光明神力有下、中、上：呪術、幻術能作光明變化，下也；諸天龍神報得光明神力，中也；入諸三昧，以今世功德心[^7]力，放大光明現大神[^8]力，上也。以是故，佛入三昧王三昧。

[^7]: 力【大】，力故【聖】【石】
[^8]: 力【大】，力為【聖】

問曰：

如諸三昧各各相，云何一切三昧悉入其中？

答曰：

得是三昧王三昧時，一切三昧悉得，故言「悉入其中」。是三昧力故，[^9]一切諸三昧皆得，無量無數，不可思議。以是故名為「入」。

[^9]: 一切【大】，〔－〕【聖】

復次，入是三昧王三昧中，一切三昧欲入即入。

復次，入是三昧王三昧，能觀一切三昧相，如山上觀下。

復次，佛入是三昧王三昧中，能觀一切十方[^10]世界，亦能觀一切眾生。

[^10]: 世界【大】*，國土【聖】【石】*

以是故，入三昧王三昧。

[^*16-8]【經】

[^*16-8]: 【經】【大】*，〔－〕【宋】【宮】*

爾時，世尊從三昧安[^11]庠而起，以天眼觀視世界，舉身微笑。

[^11]: 庠【大】*，詳【宋】【明】【宮】【聖】【石】*

[^*18-8]【論】

[^*18-8]: 【論】【大】*，〔－〕【宋】【宮】*

問曰：

云何世尊入三昧王三昧無所施作，而從定起觀視世界？

答曰：

佛入是三昧王三昧，一切佛法寶藏悉開悉看。是三昧王三昧中觀已，自念：「我此法藏無量無數，不可思議！」然後從三昧安[^*11-1]庠而起，以天眼觀眾生，知眾生貧苦。此法藏者從因緣得，一切眾生皆亦可得，但坐癡冥，不求不索。以是故，舉身微笑。

[^*11-1]: 庠【大】*，詳【宋】【明】【宮】【聖】【石】*

問曰：

佛有佛眼、慧眼、法眼，勝於天眼，何以用天眼觀視世界？

答曰：

肉眼所見不遍故；慧眼知諸法實相；法眼見是人以何方便、行何法得道；佛眼名一切法現前了了知。

今天眼緣世界及眾生，無障無礙，餘眼不爾。慧眼、法眼、佛眼雖勝，非見眾生法；欲見眾生，唯以二眼：肉眼、天眼。以肉眼不遍，有所障故，用天眼觀。

問曰：

今是眼在佛，何以名為「天眼」？

答曰：

此眼多在天中，天眼所見，不礙山壁樹木。若人精進、持戒、禪定行力得，非是生分。以是故，名為天眼。

復次，人多貴天，以天為主，佛隨人心，以是故名為天眼。

復次，天有三種：名天、生天、淨天。

名天：天王、天子是也。

生天：釋、梵諸天是也。

淨天：佛、辟支佛、阿羅漢是也。

淨天中尊者是佛，今言「天眼」，亦無咎也。

「天眼觀視世界」者，以世界眾生常求安樂而更得苦；心著吾我，是中實無吾我。眾生常畏苦而常行苦，如盲人求好道，反墮深坑。

如是等種種觀已，舉身微笑。

問曰：

笑從口[^12]生，或時眼笑，今云何言「一切身笑」？

[^12]: 生【大】，出【宋】【元】【明】【宮】

答曰：

佛，世界中尊，得自在，能令一切身如口、如眼，故皆能笑。

復次，一切毛孔皆開，故名為笑；由口笑歡喜故，一切毛孔皆開。

問曰：

佛至尊重，何以故笑？

答曰：

如大地，不以無事及小因緣而動；佛亦如是，若無事及小因緣則不笑，今大因緣故一切身笑。云何為大？佛欲說摩訶般若波羅蜜，無[^13]央數眾生當續佛種，是為大因緣。

[^13]: 央【大】，鞅【宋】【宮】【聖】

復次，佛言：「我世世曾作小虫、惡人，漸漸集諸善本，得大智慧；今自致作佛，神力無量最上最大。一切眾生亦可得爾，云何空受勤苦而墮小處？」以是故笑。

復次，有小因大果、小緣大報。如求佛道，讚一偈、一稱南無佛、燒一捻香，必得作佛；何況聞知諸法實不生不滅、不不生不不滅，而行因緣業亦不失！以是事故笑。

復次，般若波羅蜜相，清淨如虛空，不可與，不可取。佛種種方便，光明神德，欲教化一切眾生[^14]令心調柔，然後能信受般若波羅蜜。以是故，[^15]因笑放光。

[^14]: 令【大】，念【宮】
[^15]: 因【大】，〔－〕【聖】【石】

笑有種種因緣：有人歡喜而笑，有人瞋恚而笑，有輕人而笑，有見異事而笑，有[^16]見可羞恥事而笑，有見殊方異俗而笑，有見希有難事而笑。

[^16]: 見【大】，〔－〕【石】

今是第一希有難事：諸法相，不生不滅，真空無字無名，無言無說；而欲作名立字，為眾生說令得解脫，是第一難事。譬如百由旬大火聚，有人負乾草入火中過，不燒一葉，是[^1]甚為難。佛亦如是，持八萬法眾名字草，入諸法實相中，不為染著火所燒，直過無礙，是為甚難，以是難事故笑。

[^1]: 甚為【大】，為甚【宋】【元】【明】【宮】【聖】【石】

如是種種希有難事故，舉身微笑。

【經】

從足下千輻相輪中，放六百萬億光明。

[^*18-9]【論】

[^*18-9]: 【論】【大】*，〔－〕【宋】【宮】*

問曰：

佛何以[^3]故先放身光？

[^3]: 故【大】，〔－〕【宋】【宮】

答曰：

上笑因緣中已答，今當更說。有人見佛無量身，放大光明，心信清淨恭敬故，知非常人。

復次，佛欲現智慧光明[^4]神相故，先出身光，眾生知佛身光既現，智慧光明亦應當出。

[^4]: 神【大】，初【宋】【元】【明】【宮】【聖】

復次，一切眾生常著欲樂，五欲中第一者色；見此妙光，心必愛著，捨本所樂；令其心漸離欲，然後為說智慧。

問曰：

其餘天人亦能放光，佛放光明有何等異？

答曰：

諸天人雖能放光，有限有量；日月所照，唯四天下；佛放光明，滿三千大千[^*10-1]世界，三千大千[^*10-2]世界中出，遍至下方。餘人光明，唯能令人歡喜而已；佛放光明，能令一切聞法得度，以是為異。

[^*10-1]: 世界【大】*，國土【聖】【石】*
[^*10-2]: 世界【大】*，國土【聖】【石】*

問曰：

如一身中，頭為最上，何以故先從足下放光？

答曰：

身得住處，皆由於足。

復次，一身中雖頭貴而足賤，佛不自貴光，不為利養，以是故於賤處放光。

復次，諸龍、大蛇、鬼神，從口[^5]中出光，毒害前物；若佛口放光明，眾生怖畏，是何大光！復恐被害，是故從足下放光。

[^5]: 中【大】，〔－〕【石】

問曰：

足下六百萬億光明，乃至肉髻，是皆可數；三千大千[^*10-3]世界尚不可滿，何況十方！

[^*10-3]: 世界【大】*，國土【聖】【石】*

答曰：

此身光是諸光之本，從本，枝流無量無數。譬如迦羅求羅虫，其身微細，得風轉大，乃至能吞食一切；光明亦如是，得可度眾生轉增無限。

[^*16-9]【經】

[^*16-9]: 【經】【大】*，〔－〕【宋】【宮】*

足十指、兩踝、兩[^A1]𨄔、兩膝、兩髀、腰、脊、[^6]腹、背、臍、心、胸德字、肩、臂、手十指、項、口、四十齒、鼻兩[^7]孔、兩眼、兩耳、白毫相、肉髻，各各放六百萬億光明。

[^A1]: 𨄔【CB】，𬧅【大】
[^6]: 腹背臍【大】，背腹臍【宋】【宮】，背腹齊【聖】【石】
[^7]: 孔【大】，乳【宋】【宮】

[^*18-10]【論】

[^*18-10]: 【論】【大】*，〔－〕【宋】【宮】*

問曰：

足下光明能照三千大千及十方[^*10-4]世界，何用身分各各放六百萬億光明？

[^*10-4]: 世界【大】*，國土【聖】【石】*

答曰：

我先言足下光明照下方，餘方不滿，是故更放身分光明。

有人言：一切身分，足為立處故最大，餘不爾；是故佛初放足下六百萬億光明以示眾生。如三十二相中初種足下安[^8]住相，一切身分皆有神力。

[^8]: 住【大】，立【石】

問曰：

依何三昧、依何神通、[^9]何禪定中放此光明？

[^9]: 何【大】，依何【宋】【元】【明】【宮】【聖】

答曰：

三昧王三昧中放此光明，六通中如意通、四禪中第四禪放此光明。第四禪中火勝處、火一切入，此中放光明。

復次，佛初生時、初成佛時、初轉法輪時皆放無量光明滿十方，何況說摩訶般若波羅蜜時[^10]而不放光？譬如轉輪聖王珠寶，常有光明照王軍眾，四邊各一由旬；佛亦如是，眾生緣故，若不入三昧，恒放常[^11]光。何[^12]以故？佛眾法寶成故。

[^10]: 而不放光【大】，〔－〕【宮】
[^11]: 光【大】，光明【聖】
[^12]: 以【大】，〔－〕【宋】【宮】

[^*16-10]【經】

[^*16-10]: 【經】【大】*，〔－〕【宋】【宮】*

從是諸光出大光明，遍照三千大千[^*10-5]世界。從三千大千[^*10-6]世界，遍照東方如恒河沙等諸[^*10-7]世界，[^13]南西北方、四維、上下亦復如是。若有眾生遇斯光者，必得阿耨多羅三藐三菩提。

[^*10-5]: 世界【大】*，國土【聖】【石】*
[^*10-6]: 世界【大】*，國土【聖】【石】*
[^*10-7]: 世界【大】*，國土【聖】【石】*
[^13]: 南西【大】，南方西方【聖】

[^*18-11]【論】

[^*18-11]: 【論】【大】*，〔－〕【宋】【宮】*

問曰：

如火相上焰，水相下潤，風相傍行；是光明火氣應當上去，云何遍滿三千大千[^*10-8]世界及十方[^*10-9]世界？

[^*10-8]: 世界【大】*，國土【聖】【石】*
[^*10-9]: 世界【大】*，國土【聖】【石】*

答曰：

光明有二種：一者火氣，二者水氣。日珠火氣，月珠水氣。火相雖焰上，而人身中火上下遍到。日火亦爾，是故夏月地水盡熱。以是故，知火不皆上。

復次，是光明，佛力故，遍至十方；譬如強弓遣箭，隨所向至。

問曰：

何以先照東方，南、西、北後？

答曰：

以日出東方為上故，佛隨眾生意，先照東方。

復次，俱有一難。若先照南方，當言：「何以不先照東、西、北方？」若先照西方、北方亦爾。

問曰：

光明幾時當滅？

答曰：

佛用神力欲住便住，捨神力便滅。佛光如燈，神力如脂，若佛不捨神力，光不滅也。

[^*16-11]【經】

[^*16-11]: 【經】【大】*，〔－〕【宋】【宮】*

光明出過東方如恒河沙等[^14]世界，乃至十方亦復如是。

[^14]: 世界【大】下同，國土【聖】【石】下同

[^*18-12]【論】

[^*18-12]: 【論】【大】*，〔－〕【宋】【宮】*

問曰：

云何為三千大千世界？

答曰：

佛「雜阿含」中分別說：千日、千月、千閻浮提、千[^15]衢陀尼、千欝怛羅越、千弗婆提、千須彌山、千四天王天處、千三十三天、千夜摩天、千兜[^16]率陀天、千化自在天、千他化自在天、千梵世天、千大梵天，是名[^17]小千世界，名周利。以周利千世界為一，一數至千，名二千中世界。以二千中世界為一，一數至千，名三千大千世界。初千小，二千中，第三名大千。千千重數，故名「大千」；二過復千，故言「三千」。是合集名。百億日月乃至百億大梵天，是名三千大千世界。[^18]是一時生、一時滅。

[^15]: 衢【大】，瞿【宋】【元】【明】【宮】【聖】
[^16]: 率【大】，師【聖】
[^17]: 小【大】，〔－〕【宮】
[^18]: 是【大】，〔－〕【宋】【元】【明】【宮】

有人言：住時一劫，滅時一劫，還生時一劫。是三千大千世界，大劫亦三種破：水、火、風；小劫亦三種破：刀、病、飢。此三千大千世界在虛空中；風上水，水上地，地上人。須彌山有二天處：四天處，[^1]三十三天處。餘殘夜摩天等，福德因緣七寶地，風舉空中；乃至大梵天，皆七寶地，皆在風上。是三千大千世界光明遍照，照竟，餘光過出，照東方如恒河沙等諸世界；南西北方、四維、上下，亦復如是。

[^1]: 三十三【大】，忉利【聖】【石】

問曰：

是光遠照，云何不滅？

答曰：

光明以佛神力為本，本在故不滅。譬如龍泉，龍力故水不竭。是諸光明以佛心力故，遍照十方，中間不滅。

問曰：

如閻浮提中種種大河，亦有過恒河者，何以常言「恒河沙等」？

答曰：

恒河沙多，餘河不爾。

復次，是恒河是佛生處、遊行處，弟子眼見，故以為喻。

復次，佛出閻浮提，閻浮提四大河北邊出，入四方大海中。北邊雪山中，有阿[^2]那婆達多池；是池中有金色七寶蓮華，大如車[^3]蓋。阿[^*2-1]那婆達多龍王，是七住大菩薩。是池四邊有四[^4]流水：東方象頭，南方牛頭，西方馬頭，北方師子頭。東方象頭出恒河，底有金沙；南方牛頭出辛頭河，底亦有金沙；西方馬頭出[^5]婆叉河，底亦有金沙；北方師子頭出[^6]私陀河，底亦有金沙。是四河皆出北山：恒河出北山入東海，辛頭河出北山入南海，[^*5-1]婆叉河出北山入西海，私陀河出北山入北海。是四河中，恒河最大；四遠諸人經書，皆以恒河為福德吉河，若入中洗者，諸罪垢惡皆悉除盡。以人敬事此河，皆共識知故，以恒河沙為喻。

[^2]: 那【大】*，褥【聖】【石】*
[^3]: 蓋【大】，輪【聖】【石】
[^*2-1]: 那【大】*，褥【聖】【石】*
[^4]: 流水【大】，水流【宋】【元】【明】【宮】【聖】
[^5]: 婆【大】*，波【聖】*
[^6]: 私【大】，和【宮】
[^*5-1]: 婆【大】*，波【聖】*

復次，餘河名字[^7]喜轉，此恒河世世不轉，以是故，以恒河沙為喻，不取餘河。

[^7]: 喜【大】，有【宮】

問曰：

恒河中沙，為有幾許？

答曰：

一切算數所不能知，唯有佛及法身菩薩能知其數。佛及法身菩薩，一切閻浮提中微塵生滅多少，皆能數知，何況恒河沙？如佛在祇桓外林中樹下坐，有一婆羅門來到佛所問佛：「此樹林有幾葉？」佛即時便答：「有若干數。」婆羅門心疑：「誰證知者？」婆羅門去至一樹邊，取一樹上少葉藏，還問佛：「此樹林定有幾葉？」即答：「今少若干葉。」如其所取語之。婆羅門知已，心大敬信，求佛出家，後得阿羅漢道。以是故，知佛能知恒河沙數。

問曰：

有幾許人值佛光明必得阿耨多羅三藐三菩提？若值光明便得道者，佛有大慈，何以不常放光明令一切得道？何須持戒、禪定、智慧，然後得道？

答曰：

眾生種種因緣得度不同：有禪定得度者，有持戒說法得度者，有光明觸身而得度者。譬如城有多門入處，各各至處不異。有人光明觸身而得度者，有若見光明、[^8]若觸身不得度者。

[^8]: 若【大】，〔－〕【石】

[^*16-12]【經】

[^*16-12]: 【經】【大】*，〔－〕【宋】【宮】*

爾時，世尊舉身毛孔皆亦微笑而放[^9]光明，遍照三千大千世界，復至十方如恒河沙等世界。若有眾生遇斯光者，必得阿耨多羅三藐三菩提。

[^9]: 光明【大】，諸光【宋】【元】【明】【宮】，諸光明【聖】

[^*18-13]【論】

[^*18-13]: 【論】【大】*，〔－〕【宋】【宮】*

問曰：

上已舉身微笑，今何以故復一切毛孔皆笑？

答曰：

舉身微笑是麁分，今一切毛孔皆笑是細分。

復次，先舉身微笑光明有數，今一切毛孔皆笑，有光明而無數。

復次，先舉身光明所未度者，今值毛孔光明，即便得度。譬如搖樹取果，熟者前墮；若未熟者，更[^10]須後搖。又如捕魚，前網不盡，後網乃得。

[^10]: 須【大】，復【宋】【元】【明】【宮】

笑因緣，如上說。[^11]

[^11]: 不分卷【聖】

[^12]大智度[^13]論卷第七

[^12]: （大智…七）七字【大】，〔－〕【聖】
[^13]: 論【大】，經【石】

