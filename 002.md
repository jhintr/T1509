[^21]大智度初品總說如是我聞釋論第三(卷第二)

[^21]: （大智…二）十八字【大】，（大智度論卷第二，釋初品中總說如是我聞）十七字【元】【明】，（大智度論卷第二，釋初品中總說如是我聞之二）十七字【宋】【宮】，（大智度論總釋如是我聞品第三，二）十四字【聖】，（大智度經論卷第二，釋如是我聞品第二）十六字【石】

[^22]龍樹菩薩造

[^22]: （龍樹…譯）二十一字【大】*，〔－〕【聖】【石】*

後秦龜茲國三藏法師鳩摩羅什奉　詔譯

「如是我聞：[^23]一時」，今當總說。

[^23]: 一時【大】，〔－〕【宋】【元】【明】【宮】

問曰：

若諸佛一切智人，自然無師，不隨他教，不受他法，不[^24]用他道，不從他[^25]聞而說法，何以言「如是我聞」？

[^24]: 用【大】，隨【聖】【石】
[^25]: 聞【大】，諮受【石】

答曰：

如汝所言，佛一切智人，自然無師，不應從他聞法而說。

佛法非但佛口說者是，一切[^26]世間真實善語、微妙好語，皆[^27]出佛法[^28]中。

[^26]: 世間【大】*，世界【聖】*，世界中【石】*
[^27]: 出【大】，入【聖】【石】
[^28]: 中【大】，〔－〕【宋】【宮】

如佛毘[^29]尼中說：「何者是佛法？佛法有五種[^30]人說：一者、佛自口說，二者、佛弟子說，三者、仙人說，四者、諸天說，五者、化人說。」

[^29]: 尼【大】，泥【聖】【石】
[^30]: 人【大】，〔－〕【聖】【石】

復次，如《釋提桓因得道經》，佛告憍[^31]尸迦：「[^*26-1]世間[^32]真實善語、微妙好語，皆出我法[^33]中。」

[^31]: 尸【大】，私【聖】【石】
[^*26-1]: 世間【大】*，世界【聖】*，世界中【石】*
[^32]: 真實善語微妙好語【大】，實好語微妙語【聖】【石】
[^33]: 中【大】，〔－〕【宋】【元】【明】【宮】

如〈讚佛偈〉中說：

「[^34]諸世善語，　　皆出佛法；　　善說無失，
無過[^35]佛語。　　餘處[^36]雖有，　　善無[^37]過語，
一切皆是，　　佛法之餘。　　諸外道中，
設有好語，　　如[^38]虫食木，　　偶得成字。
[^39]初中下法，　　自共相破，　　如鐵出金，
誰當信者？　　如伊蘭中，　　牛頭栴檀；
如苦種中，　　[^40]甘善美果。　　設能信[^41]者，
是人則信，　　外經書中，　　自出好語。
諸好[^42]實語，　　皆從佛出；　　如栴檀[^43]香，
出摩梨山。　　除摩梨山，　　無出栴檀；
如是除佛，　　無出[^*42-1]實語。」

[^34]: 諸世【大】，世諸【聖】【石】
[^35]: 佛語【大】，於佛【聖】【石】
[^36]: 雖【大】，如【宮】
[^37]: 過【大】，失【聖】【石】
[^38]: 虫【大】，蟲【元】【明】
[^39]: 初中下法自共相破【大】，外道法中【聖】，外道法中言有善語【石】
[^40]: 甘善【大】，生甘【元】【明】【聖】【石】
[^41]: 者【大】，此【宋】【元】【明】【宮】【聖】【石】
[^42]: 實語【大】*，語寶【宋】【宮】【聖】【石】*
[^43]: 香【大】，舍【宮】
[^*42-1]: 實語【大】*，語寶【宋】【宮】【聖】【石】*

復次，「如是我聞」，是阿難等佛大[^44]弟子[^45]輩說，入佛法相故，名為佛法。

[^44]: 弟子【大】，諸弟子【聖】【石】
[^45]: 輩【大】，〔－〕【聖】【石】

如佛般涅槃時，於俱夷那竭國薩羅雙樹間，北首[^46]臥，將入涅槃。爾時，阿難親屬愛未除，未離欲故，心沒憂海，不能自出。爾時，長老[^47]阿泥盧豆語阿難：「[^48]汝守佛法藏[^49]人，不應如凡人自沒憂海！一切有為[^50]法，是無常相，汝[^51]莫愁憂！又佛手付汝法，汝今愁悶，失所[^52]受事。汝當問佛：『佛[^53]般涅槃後，我曹云何行道？誰當作師？惡口車匿，云何共住？佛經[^54]初作何等語？』如是種種未來事，應問佛。」

[^46]: 臥【大】，而臥【聖】【石】
[^47]: 阿泥盧豆【大】，阿尼盧豆【宋】【元】【明】【宮】，阿那律【聖】【石】
[^48]: 汝【大】，汝是【聖】【石】
[^49]: 人【大】，者【聖】【石】
[^50]: 法【大】，法皆【聖】【石】
[^51]: 莫【大】，何以【聖】【石】
[^52]: 受【大】，愛【宋】【宮】
[^53]: 般【大】，〔－〕【宋】【元】【明】【宮】【聖】
[^54]: 初【大】，初首【宋】【元】【明】【宮】【聖】【石】

阿難聞是事，悶心小醒，得念道力助，於佛末後臥床邊，以此事問[^55]佛。

[^55]: 佛【大】，〔－〕【宋】【元】【明】【宮】

佛告阿難：「若今現前，若我過去[^56]後，自依止，法依止，不[^57]餘依止。云何比丘自依止、法依止、不[^*57-1]餘依止？[^58]於是比丘[^59]內觀身，常[^60]當一心智慧，勤修精進，[^61]除世間[^62]貪憂；外身、內外身觀，亦如是；受、心、法念處，亦復如是。是名比丘自依止、法依止、不[^*57-2]餘依止。從今日，解脫戒經即是大師；如解脫戒[^63]經說身業、口業，應如是行。車匿比丘，我涅槃後，如[^64]梵法治；若心濡[^65]伏者，應教《[^66]刪陀迦旃延[^67]經》，即可得道。[^68]復次，[^69]我三阿僧祇劫所集法寶藏，是[^70]藏[^71]初應作是說：『如是我聞：一時，佛在某方、某國[^72]土、某處[^73]樹林[^74]中。』何以故？過去諸佛[^75]經初皆稱是語，未來諸佛[^76]經初亦稱是語，現在諸佛末後般涅槃時亦教稱是語。今我般涅槃後，經初亦應稱『如是我聞：一時』。」

[^56]: 後【大】，得【宮】
[^57]: 餘依止【大】*，依止餘【聖】【石】*
[^*57-1]: 餘依止【大】*，依止餘【聖】【石】*
[^58]: 於【大】，如【宮】
[^59]: 內觀【大】，觀內【宋】【元】【明】，觀由【宮】
[^60]: 當【大】，念【宋】【元】【明】【宮】【聖】【石】
[^61]: 除【大】，以除【石】
[^62]: 貪憂【大】，貪愛【宋】【元】【明】【宮】，憂貪【聖】【石】
[^*57-2]: 餘依止【大】*，依止餘【聖】【石】*
[^63]: 經【大】，經所【聖】【石】
[^64]: 梵【大】，梵天【元】【明】
[^65]: 伏【大】，復【宋】【聖】【石】，愎【宮】
[^66]: 刪【大】，那【元】【明】【聖】【石】
[^67]: 經【大】，〔－〕【宮】
[^68]: 復次【大】，〔－〕【宋】【元】【明】【宮】
[^69]: 我【大】，是我【聖】【石】
[^70]: 藏【大】，藏中【聖】【石】
[^71]: 初應作是說【大】，〔－〕【聖】【石】
[^72]: 土【大】，〔－〕【石】
[^73]: 樹【大】，〔－〕【宋】【元】【明】【宮】【聖】【石】
[^74]: 中【大】，中是我法門初應如是說【聖】【石】
[^75]: 經初【大】，經法初首【聖】【石】
[^76]: 經初【大】，〔－〕【聖】【石】

是故當知是佛所教，非佛自言「如是我聞」。佛一切智人，自然無師故，不應言「我聞」。若佛自說「如是我聞」，有所不知者，可有此難。阿難問佛，佛教是語，是弟子所言「如是我聞」，[^1]無有咎。

[^1]: 無【大】，我無【宋】【元】【明】【宮】

復次，欲令佛法久住世間故，長老摩訶迦葉等諸阿羅漢問阿難：「佛初何處說法？說何等法？」阿難答：「如是我聞：一時，佛在波羅捺國仙人鹿林中，[^2]為五比丘說是苦聖諦。我本不從他聞，法中正憶念得眼、智、明、[^3]覺。」是經，[^4]是中應廣[^5]說。

[^2]: 為【大】，佛為【聖】【石】
[^3]: 覺【大】，覺初轉法輪經【聖】【石】
[^4]: 是中應【大】，中【聖】【石】
[^5]: 說【大】，說此義具【聖】【石】

如《集法經》中[^6]廣說：

[^6]: 廣【大】，〔－〕【宋】【元】【明】【宮】【聖】【石】

佛入涅槃時，地六種動，諸河反流，疾風暴發，黑雲四起，惡雷掣電，雹雨驟墮，處處星流，師子[^7]惡獸哮吼喚呼，諸天、世人皆大號咷。諸[^8]天、人等皆發是言：「佛取涅槃，一何疾哉！世間眼滅！」當是時[^9]間，一切草木、藥樹，華[^10]葉一時剖裂；諸須彌山王盡皆傾搖，海水波揚，地大震動，山[^11]崖崩落；諸樹摧折，四面煙起，甚大可畏。陂池江河盡皆[^12]嬈濁，彗星晝出。諸人啼哭，諸天憂愁，諸天女等郁伊[^13]哽咽，涕淚交流。諸學人等默然不樂，諸無學人念有為諸法一切無常。如是天、人、夜叉、羅剎、犍[^14]闥婆、甄陀羅、摩睺羅伽及諸龍等，皆大憂愁。

[^7]: 惡【大】，惡戰【聖】
[^8]: 天【大】，大【聖】
[^9]: 間【大】，聞【石】
[^10]: 葉【大】，華【聖】，菓【石】
[^11]: 崖【大】，峯【聖】【石】
[^12]: 嬈【大】，擾【元】【明】，繞【宮】
[^13]: 哽【大】，鯁【聖】
[^14]: 闥【大】，陀【聖】

諸阿羅[^15]漢度老病死海，心念言：

[^15]: 漢【大】，漢已過【聖】【石】

「已渡凡[^16]夫恩愛河，　　老病死券已裂破；
見身篋中四大蛇，　　今入無餘滅涅槃！」

[^16]: 夫【大】，人【宋】【元】【明】【宮】

諸大阿羅漢各各隨意，於諸山林[^17]流泉谿谷，處處捨身而般涅槃；更有諸阿羅漢於虛空中飛騰而去，譬如鴈王現種種神力，令眾人心信清淨，然後般涅槃。六欲[^18]天乃至遍淨天等，見諸阿羅漢[^19]皆取滅度，各心念言：「佛日既沒，種種禪定解脫智慧弟子[^20]光亦[^21]滅。是諸眾生[^22]有種種婬怒癡病，是法藥師輩今疾滅度，誰當治者？無量智慧大海中生弟子蓮華，今已乾枯；法樹摧折，法雲散滅；[^23]大智象王既逝，象子亦隨去；法商人過去，從誰求法寶？」如偈說：

[^17]: 流【大】，㳅【石】
[^18]: 天【大】，天王【聖】【石】
[^19]: 皆【大】，者【聖】
[^20]: 光【大】，先【宋】【元】【明】【宮】
[^21]: 滅【大】，滅度【宋】【元】【明】【宮】
[^22]: 有【大】，〔－〕【聖】【石】
[^23]: 大智【大】，〔－〕【聖】【石】

「佛已永寂入涅槃，　　諸滅結眾亦過去；
世界如是空無智，　　癡冥[^24]遂增智[^25]燈滅！」

[^24]: 遂【大】，道【元】【明】
[^25]: 燈【大】*，鐙【聖】*

爾時，諸天禮摩訶迦葉足，說偈言：

「耆年欲恚慢已除，　　其形譬如紫金柱，
上下端嚴妙無比，　　[^26]目明清淨如蓮華！」

[^26]: 目明【大】，明目【聖】【石】

如是讚已，白[^27]大迦葉言：「大德迦葉！仁者知不？[^28]法[^29]船欲破，法城欲頹，法海欲竭，法幢欲倒，法[^*25-1]燈欲滅；說法人欲去，行道人漸少，惡人力轉盛，當以大慈建立佛法！」

[^27]: 大【大】，〔－〕【聖】
[^28]: 法【大】，佛法【宋】【元】【明】【宮】【聖】【石】
[^29]: 船【大】，般【石】
[^*25-1]: 燈【大】*，鐙【聖】*

爾時，大迦葉心如大海，澄靜不動，良久而答：「汝等善說！實如所言，世間不久，無智盲冥。」於是大迦葉默然受請。爾時，諸天禮大迦葉足，忽然不現，各自還去。

是時，大迦葉[^30]思惟：「我今云何使是三阿僧祇劫難得佛法而得久住？」如是思惟竟，「我知是法可使久住，應當結集修妬路、阿毘曇、毘[^31]尼，作三法藏。如是佛法可得久住，未來世人可得受行。所以者何？佛世世勤苦慈愍眾生故，學得是法，為人演說；我曹亦應承用佛教，宣揚開化。」

[^30]: 思惟【大】，如是思惟【聖】【石】
[^31]: 尼【大】*，泥【聖】【石】*

是時，大迦葉作是語竟，[^32]住須彌[^33]山頂，撾銅[^34]揵稚，說此偈言：

[^32]: 住【大】，往【明】
[^33]: 山【大】，〔－〕【聖】【石】
[^34]: 揵稚【大】，揵椎【宋】【元】【明】，揵槌【聖】【石】

「佛諸弟子！　　若念於佛，　　當報佛恩，
莫入涅槃！」

是揵[^35]稚音、大迦葉語聲，遍至三千大千世界，皆悉聞知；諸有弟子得[^36]神力者，皆來集會大迦葉所。爾時，大迦葉告諸會者：「佛法欲滅，佛從三阿僧祇劫種種勤苦，慈愍眾生，[^37]學得是法。佛般涅槃已，諸弟子知法、持法、誦法者，皆亦隨佛滅度；法今欲滅，未來眾生甚可憐愍，失智慧眼，愚癡盲冥；佛大慈悲愍傷眾生，我曹應當承用佛教，須待結集經藏竟，隨意滅度。」

[^35]: 稚【大】，極【聖】，槌【石】
[^36]: 神【大】，神通【聖】【石】
[^37]: 學【大】，覺【聖】

諸來眾會，皆受教住。爾時，大迦葉選得千人，除[^38]善阿難，盡皆阿羅漢，得六神通，得共解脫，無礙解脫；悉得三明，禪定自在，能逆順行諸三昧，皆悉無礙。誦讀三藏，知內外經書，諸外道家十八種大經，盡亦讀知，皆能論議，降伏異學。

[^38]: 善【大】，去【元】【明】，〔－〕【宮】

問曰：

是時，有如是等無數阿羅漢，何以[^39]故[^40]正選取千人，不多取耶？

[^39]: 故【大】，〔－〕【宋】【元】【明】【宮】【聖】【石】
[^40]: 正【大】，止【宋】【元】【明】【宮】

答曰：

[^41]頻婆娑羅王得道，八萬四千官屬亦各得道。是[^42]時，王教勅宮中，常設飯食，供養千[^43]人；阿闍[^44]貰王不斷是法。爾時，大迦葉思惟言：「若我等常乞食者，當有外道強來難問，廢闕法事；今王舍城常設飯食供給千人，是中可住結集經藏。」以是故，選[^45]取千人，不得[^46]多取。

[^41]: 頻婆娑羅【大】，頻浮婆羅【宮】，洴沙【聖】，洴娑【石】
[^42]: 時【大】，時洴沙【聖】【石】
[^43]: 人【大】，人是時初度迦葉兄【聖】【石】
[^44]: 貰【大】，世【宋】【元】【明】【宮】
[^45]: 取【大】，〔－〕【聖】
[^46]: 多取【大】，取多【聖】【石】

是時，大迦葉與千人俱，到王舍城耆闍崛山中，告語阿闍世王：「給我等食，日日送來，今我[^1]曹[^2]等結集經藏，不得他行。」

[^1]: 曹【大】，〔－〕【宋】【元】【明】【宮】【聖】【石】
[^2]: 等【大】，等欲【聖】【石】

是中夏安居三月，初十五日說戒時，集和合僧。大迦葉入禪定，以天眼觀，今是眾中，誰有煩惱未盡應逐出者！唯有阿難一人不盡，餘九百九十九人諸漏已盡，清淨無垢。大迦葉從禪定起，眾中手牽阿難出，言：「今清淨眾中結集經藏。汝結未盡，不應住此！」

是時，阿難慚恥悲泣，而自念言：「我二十五年隨侍世尊，供給左右，未曾得如是苦惱；佛實大德，慈悲含忍。」念已，白大迦葉言：「我能有力，久可得道；但諸佛法，阿羅漢者不得供給左右使令；以是故，我留殘結不盡斷耳。」

大迦葉言：「汝更有罪！佛意不欲聽女人出家，[^3]汝慇懃勸請，[^4]佛[^5]聽為道；以是故，佛之正法五百歲而衰微，[^6]是汝突吉羅[^7]罪！」阿難言：「我憐愍瞿曇彌，又三世諸佛法皆有四部眾，我釋迦文佛[^8]云何獨[^9]無？」

[^3]: 汝【大】，以汝【明】，汝何以【聖】【石】
[^4]: 佛【大】，〔－〕【聖】【石】
[^5]: 聽【大】，聽使【聖】【石】
[^6]: 是汝【大】*，汝應【聖】【石】*
[^7]: 罪【大】*，罪讖悔【聖】【石】*
[^8]: 云何【大】，豈可【聖】【石】
[^9]: 無【大】，無耶【聖】【石】

大迦葉復言：「佛欲[^10]涅槃時，近俱夷那竭城，[^11]脊痛，四疊漚多羅僧敷臥，語汝言：『我須水。』汝不供給，[^12]是汝突吉羅罪！」阿難答言：「是時，五百乘車，截流而渡，令水渾濁，以是故不取。」大迦葉復言：「正使水濁，佛有大神力，能令大海濁水清淨。汝何[^13]以不與？[^14]是汝之罪，[^15]汝[^16a]去作突吉羅懺悔！」

[^10]: 涅【大】，般涅【聖】【石】
[^11]: 脊【大】，背【元】【明】
[^12]: 是汝突吉羅罪【大】，〔－〕【聖】【石】
[^13]: 以【大】，以故【宋】【元】【明】【宮】
[^14]: 是汝之罪汝【大】，〔－〕【宮】
[^15]: 汝【大】，汝人【石】
[^16a]: 去作突吉羅懺悔【大】，〔－〕【石】【宮】

[^16b]大迦葉復言：「佛問汝：『若有人四神足好修，可住壽一劫，若減一劫；佛四神足好修，欲住壽一劫，若減一劫。』汝默然不答。問汝至三，汝故默然。汝若答佛：『佛四神足好修，應住一劫，若減一劫。』由汝故，令佛世尊早入涅槃，[^17]是汝突吉羅[^*7-1]罪！」阿難言：「魔蔽我心，是故無言；我非惡心而不答佛。」

[^16b]: 大迦葉復言佛問汝若有人【大】，〔－〕【石】
[^17]: 是【大】，應【聖】【石】
[^*7-1]: 罪【大】*，罪讖悔【聖】【石】*

大迦葉復言：「汝與佛疊僧伽梨衣，以足蹈上，是[^18]汝突吉羅[^*7-2]罪。」阿難言：「爾時，有大風起，無人助我捉衣，時風吹來墮我腳下，非不恭敬，故蹈佛衣。」

[^18]: 汝【大】，汝之罪應【聖】【石】
[^*7-2]: 罪【大】*，罪讖悔【聖】【石】*

大迦葉[^19]復言：「佛陰藏相，般涅槃後以示女人，是何可恥？[^*6-1]是汝突吉羅[^*7-3]罪！」阿難言：「爾時，我思惟：『若諸女人見佛陰藏相者，便自羞恥女[^20]人形，欲得男子身，修行佛相，種[^21]福德根。』以是故，[^22]我示女人，不為無恥而故破戒。」

[^19]: 復【大】，〔－〕【聖】【石】
[^*6-1]: 是汝【大】*，汝應【聖】【石】*
[^*7-3]: 罪【大】*，罪讖悔【聖】【石】*
[^20]: 人【大】，〔－〕【聖】【石】
[^21]: 福德【大】，諸善【聖】【石】
[^22]: 我示女人不【大】，我以示之非【聖】【石】

大迦葉言：「汝有六種突吉羅[^23]罪，盡應僧中[^24]悔過！」阿難言：「諾！隨長老大迦葉及僧所教！」是時，阿難長跪合手，偏袒右肩，脫革[^25]屣，六種突吉羅罪懺悔。大迦葉於僧中，手牽阿難出，語阿難言：「斷汝漏盡，然後來入；殘結未盡，汝勿來也！」如是語竟，便自閉門。

[^23]: 罪【大】，罪今【聖】【石】
[^24]: 悔【大】，海【聖】
[^25]: 屣【大】，履【聖】

爾時，諸阿羅漢[^26]議[^27]言：「誰能結集毘[^*31-1]尼法藏者？」長老[^28]阿泥盧豆言：「舍利弗是第二[^29]佛，有好弟子，字憍梵[^30]波提[^31](秦言牛呞)，柔[^32]軟和雅，常處閑居，住[^33]心寂[^34]燕，能知毘[^*31-2]尼法藏；今在天上尸利沙[^35]樹園中住，遣使請來。」

[^26]: 議【大】，論議【聖】【石】
[^27]: 言【大】，〔－〕【聖】【石】
[^*31-1]: 尼【大】*，泥【聖】【石】*
[^28]: 阿泥盧豆【大】，阿那律【聖】【石】
[^29]: 佛【大】，師【聖】【石】
[^30]: 波提【大】，鉢提【明】，波題【聖】【石】
[^31]: 秦言牛呞【大】，〔－〕【宋】【元】【明】【宮】【聖】【石】
[^32]: 軟【大】*，渜【聖】【石】*
[^33]: 心【大】，止【宮】
[^34]: 燕【大】，宴【宮】，〔－〕【聖】
[^*31-2]: 尼【大】*，泥【聖】【石】*
[^35]: 樹【大】*，林【聖】【石】*

大迦葉語下坐比丘：「汝次應僧使。」下坐比丘言：「僧有何使？」大迦葉言：「僧使汝至天上尸利沙[^*35-1]樹園[^36]中，[^37]憍梵[^38]波提阿羅漢住處。」是比丘歡喜踊躍受僧勅命，白大迦葉言：「我到[^*37-1]憍梵波提阿羅漢所，陳說何事？」大迦葉言：「到已，語[^*37-2]憍梵鉢提：大迦葉等漏盡阿羅漢，皆會閻浮提。僧有大法事，汝可疾來！」

[^*35-1]: 樹【大】*，林【聖】【石】*
[^36]: 中【大】，中華菓豐美【聖】【石】
[^37]: 憍【大】*，橋【聖】【石】*
[^38]: 波提【大】下同，鉢提【明】【宮】下同，波題【聖】【石】下同
[^*37-1]: 憍【大】*，橋【聖】【石】*
[^*37-2]: 憍【大】*，橋【聖】【石】*

是下坐比丘頭面禮僧，右繞三匝；如金翅鳥，飛騰虛空，往到[^*37-3]憍梵波提所，頭面作禮，語[^*37-4]憍梵波提言：「[^*32-1]軟善大德！少欲知足，常在禪定！大迦葉問訊有[^39]語：今僧有大法事，可疾[^40]下來，觀眾寶聚。」是時，[^*37-5]憍梵波提心[^41]覺生疑，語是比丘言：「僧將無鬪諍事喚我[^42]來耶？無有破僧者不？佛日滅度耶？」是比丘言：「實如所言，大師佛已滅度。」[^*37-6]憍梵波提言：「佛滅度[^43]大疾，世間眼滅！能逐佛轉法[^44]輪將，[^45]我[^46]和上舍利弗今在何所？」答曰：「先入涅槃。」[^*37-7]憍梵波提言：「大師法將，各自別離，當[^47]可奈何！摩訶目伽連今在何所？」是比丘言：「是亦滅度。」[^*37-8]憍梵波提言：「佛法欲散，大人過去，眾生可[^48]愍。」[^49]問：「長老阿難今何所作？」是比丘言：「長老阿難，佛滅度後，憂愁、啼哭、迷[^50]悶，不能自喻。」[^*37-9]憍梵波提言：「阿難懊[^51]惱，由有愛結，別離生苦。羅睺羅復云何？」答言：「羅睺羅得阿羅漢故，無憂無愁，但觀諸法無常相。」[^*37-10]憍梵波提言：「難斷愛已[^52]斷，無憂愁。」[^*37-11]憍梵波提言：「我失離欲大師，於是[^53]尸利沙[^*35-2]樹園中住，亦何所為？我[^*46-1]和上、大師皆已滅度，我今不能復[^54]下閻浮提，住此般涅槃。」

[^*37-3]: 憍【大】*，橋【聖】【石】*
[^*37-4]: 憍【大】*，橋【聖】【石】*
[^*32-1]: 軟【大】*，渜【聖】【石】*
[^39]: 語【大】，言【聖】【石】
[^40]: 下來【大】，來下【聖】【石】
[^*37-5]: 憍【大】*，橋【聖】【石】*
[^41]: 覺生【大】，〔－〕【宋】【元】【明】【宮】，即生【聖】【石】
[^42]: 來【大】，〔－〕【宋】【元】【明】【宮】【聖】【石】
[^*37-6]: 憍【大】*，橋【聖】【石】*
[^43]: 大【大】，太【宋】【元】【明】【宮】
[^44]: 輪【大】，〔－〕【聖】【石】
[^45]: 我【大】，〔－〕【聖】【石】
[^46]: 和上【大】*，和尚【明】*
[^*37-7]: 憍【大】*，橋【聖】【石】*
[^47]: 可奈【大】，奈之【聖】【石】
[^*37-8]: 憍【大】*，橋【聖】【石】*
[^48]: 愍【大】，憐【聖】【石】
[^49]: 問【大】，問言【聖】【石】
[^50]: 悶【大】，悶倒錯【聖】【石】
[^*37-9]: 憍【大】*，橋【聖】【石】*
[^51]: 惱【大】，憹【聖】【石】
[^*37-10]: 憍【大】*，橋【聖】【石】*
[^52]: 斷【大】，斷是以【宋】【元】【明】【宮】【聖】【石】
[^*37-11]: 憍【大】*，橋【聖】【石】*
[^53]: 尸【大】，失【聖】【石】
[^*35-2]: 樹【大】*，林【聖】【石】*
[^*46-1]: 和上【大】*，和尚【明】*
[^54]: 下【大】，下至【聖】【石】

說是言已，入禪定中，踊在虛空，身放光明；又出水火，手摩日月，現種種神變，自心出火燒身，身中出水，四道流下，至大迦葉所。水中有聲，說此偈言：

「[^*37-12]憍梵鉢[^1]提稽首禮，　　妙眾第一大德僧，
聞佛滅度我隨去，　　如大象去象子隨！」

[^*37-12]: 憍【大】*，橋【聖】【石】*
[^1]: 提【大】，題【聖】【石】

爾時，下坐比丘持衣鉢還僧。

是時中間，阿難思惟諸法，求盡殘漏；其夜坐禪經行，慇懃求道。是阿難智慧多，定力少，是故不即得道；定智等者，乃可速得。後夜欲過，疲極偃息，却臥就枕，頭未至枕，廓然得悟；如電光出，闇者見道。阿難如是入金剛定，破一切諸煩惱山；得三明、六[^2]神通、[^3]共解脫，作大力阿羅漢。

[^2]: 神通【大】，通神【宮】
[^3]: 共【大】，共八【聖】【石】

即夜到僧堂門，[^4]敲門而喚。大迦葉問言：「[^*4-1]敲門者誰？」答言：「我是阿難。」大迦葉言：「汝何以來？」阿難言：「我今夜得盡諸漏。」大迦葉言：「不與汝開門，汝從門[^5]鑰孔中來！」阿難答言：「可爾！」即以神力從門[^*5-1]鑰孔中入，禮拜僧足懺悔：「大迦葉！莫復見責！」

[^4]: 敲【大】*，撓【宮】【聖】【石】*
[^*4-1]: 敲【大】*，撓【宮】【聖】【石】*
[^5]: 鑰【大】*，籥【宋】【元】【明】【宮】*
[^*5-1]: 鑰【大】*，籥【宋】【元】【明】【宮】*

大迦葉手摩阿難頭言：「我故為汝，使汝得道；汝無嫌恨，我亦如是，以汝自證。譬如手畫虛空，無所染著；阿羅漢心亦如是，一切法中得無所著。復汝本坐。」

是時，[^6]僧[^7]復議言：「[^*37-13]憍梵波提已取滅度，更有誰能結集[^8]法藏？」長老阿[^9]泥盧豆言：「是長老阿難，於佛[^10]弟子，常侍近佛，聞經能持，佛常歎譽；是阿難能結集經藏。」是時，長老大迦葉摩阿難頭言：「佛囑累汝，令持法藏，汝應報佛恩！佛在何處最初說法？佛諸大弟子能守護法藏者，皆以滅度，[^11]唯汝一人在。汝今應隨佛心，憐愍眾生故，集佛法藏。」是時，阿難禮僧已，坐師子[^12]床。時大迦葉說此偈言：

[^6]: 僧【大】*，眾僧【聖】【石】*
[^7]: 復【大】，〔－〕【聖】【石】
[^*37-13]: 憍【大】*，橋【聖】【石】*
[^8]: 法【大】，經【宋】【元】【明】【宮】【聖】【石】
[^9]: 泥盧【大】，那律【聖】【石】
[^10]: 弟子【大】，弟子中【聖】【石】
[^11]: 唯【大】，惟【聖】，忖【石】
[^12]: 床【大】，座【宋】【元】【明】【宮】

「佛聖師子王，　　阿難是佛子，
師子座處坐，　　觀眾無有佛。
如是大德眾，　　無佛失威神，
如[^13]空無月時，　　[^14]有宿而不嚴。
汝大智人說，　　汝佛子當演，
何處佛初說，　　今汝當布[^15]現！」

[^13]: 空【大】，夜【元】【明】【聖】【石】
[^14]: 有宿而不嚴【大】，虛空不明淨【元】【明】【聖】【石】
[^15]: 現【大】，見【聖】

是時，長老阿難一心合[^16]手，向佛涅槃方如是說[^17]言：

[^16]: 手【大】，掌【宋】【元】【明】【宮】
[^17]: 言【大】，〔－〕【宋】【元】【明】【宮】【聖】【石】

「佛初說法時，　　爾時我不見，
如是展轉聞：　　佛在波羅柰，
佛為五比丘，　　初開甘露門，
說四真諦法：　　苦[^18]集滅道諦。
阿若憍陳如，　　最初得見道；
八萬諸天眾，　　皆亦入道迹！」

[^18]: 集滅【大】，習盡【聖】，集盡【石】

是千阿羅漢聞是語已，上昇虛空高七多羅樹。皆言：「[^19]咄！無常力大，如我等眼見佛說法，今乃言我聞！」便說偈言：

[^19]: 咄【大】，〔－〕【宋】【元】【明】【宮】【聖】

「我見佛身相，　　猶[^20]如紫金山，
妙相眾德滅，　　唯有名獨存。
是故當方便，　　求出於三界，
勤集諸善[^21]根，　　涅槃最[^22]為樂！」

[^20]: 如【大】，此【宮】
[^21]: 根【大】，法【聖】【石】
[^22]: 為【大】，安【聖】【石】

爾時，長老阿泥盧豆說[^23]偈言：

[^23]: 偈【大】，此偈【宋】【元】【明】【宮】【聖】【石】

「咄世間無常！　　如水月芭蕉，
功德滿三界，　　無常風所壞！」

爾時，大迦葉復說此偈：

「無常力甚大，　　愚智貧富貴，
得道及未得，　　一切無能[^24]免！
非巧言妙寶，　　非欺誑力諍，
如火燒萬物，　　無常相法爾。」

[^24]: 免【大】，勉【聖】【石】

大迦葉語阿難：「從《轉法輪經》至《大般涅槃》，集作四阿含：《增一阿含》、《中阿含》、《長阿含》、《相應阿含》。是名修[^25]妬路法藏。」

[^25]: 妬【大】*，姤【石】*

諸阿羅漢更問：「誰能明了集毘[^*31-3]尼法藏？」皆言：「長老[^26]憂婆離，於五百阿羅漢中持律第一，我等今請。」即請言：「起，就師子座處坐！[^27]說佛在何處初說毘[^*31-4]尼結戒？」憂婆離受[^*6-1]僧教，師子座處坐，說：「如是我聞：一時，佛在毘舍離。爾時，須[^28]提那迦蘭陀長者子初作婬欲，以是因緣故，結初大罪。二百五十戒[^29]義作三部，七法、八法、比丘尼毘[^*31-5]尼、增一、憂[^30]婆利問、雜部、善部；如是等八[^31]十部，作毘[^*31-6]尼藏。」

[^*31-3]: 尼【大】*，泥【聖】【石】*
[^26]: 憂婆離【大】*，憂波利【宋】【元】【明】【宮】，憂婆梨【聖】，憂婆利【石】*
[^27]: 說【大】，〔－〕【元】【明】
[^*31-4]: 尼【大】*，泥【聖】【石】*
[^*6-1]: 僧【大】*，眾僧【聖】【石】*
[^28]: 提【大】，鄰【宋】【元】【明】【宮】，𭳫【聖】【石】
[^29]: 義【大】，議【聖】
[^*31-5]: 尼【大】*，泥【聖】【石】*
[^30]: 婆【大】*，波【宋】【元】【明】【宮】*
[^31]: 十【大】，千【宋】【宮】
[^*31-6]: 尼【大】*，泥【聖】【石】*

諸阿羅漢[^32]復更思惟：「誰能明了集阿毘曇藏？」念言：「長老阿難，於五百阿羅漢[^33]中，解修[^*25-1]妬路[^34]義第一，我等今請。」即請言：「[^35]起，就師子座處坐！佛在何處初說阿毘曇？」[^36]阿難受僧教，[^37]師子座處坐，說：「如是我聞：一時，佛在舍[^38]婆提城。爾時，佛告諸比丘：『諸有五怖、五罪、五怨，不除不滅，是因緣故，此生中身、心受無量苦，[^39]復後世墮惡道中。諸有無此五怖、五罪、五怨，是因緣故，[^40]於今生種種身、心受樂，後世生天上樂處。何等五怖應遠？一者[^41]殺，二者盜，三者邪婬，四者妄語，五者飲酒。』」如是等[^42]名阿毘曇[^43a]藏。

[^32]: 復更【大】，等復【宋】【元】【明】【宮】，等復更【聖】
[^33]: 中【大】，中誦持【聖】【石】
[^*25-1]: 妬【大】*，姤【石】*
[^34]: 義【大】，〔－〕【聖】【石】
[^35]: 起就師子座處坐【大】，〔－〕【聖】【石】
[^36]: 阿【大】，長老阿【聖】【石】
[^37]: 師子座處坐【大】，〔－〕【聖】【石】
[^38]: 婆提【大】，衛【聖】【石】
[^39]: 復【大】，〔－〕【聖】【石】
[^40]: 於【大】，〔－〕【宋】【元】【明】【宮】
[^41]: 殺【大】，殺生【宋】【元】【明】【宮】【聖】【石】
[^42]: 名【大】，名為【宋】【元】【明】【宮】
[^43a]: 藏【大】，〔－〕【宋】【聖】【石】

[^43b]三法藏[^1]集竟，諸天、鬼神、諸龍、天女，種種供養，雨天華香、[^2]幡蓋、天衣，供養法故。於是說偈：

[^43b]: 三法藏【大】，〔－〕【宋】【聖】【石】
[^1]: 集【大】，作【宋】【宮】，集法【聖】【石】
[^2]: 幡【大】，幢【宋】【元】【明】【宮】

「憐愍[^3]世界故，　　集結三[^4]藏法；
十力一切智，　　說智無明燈！」

[^3]: 世界【大】，世間【聖】【石】
[^4]: 藏法【大】，法藏【宋】【元】【明】【宮】，法竟【聖】，藏竟【石】

問曰：

《八犍度阿毘曇》、六分阿毘曇等，從何處出？

答曰：

佛在世時，法無違錯；佛滅度後，初集法時，亦如[^5]佛在。[^6]後百年，阿輸迦王作般[^7]闍[^8]于瑟大會，諸大法師論議異故，有別部名字。從是以來，展轉至[^9]姓迦旃延婆羅門道人，智慧利根，盡讀三藏內外經書，欲解佛[^10]語故，作《發智經八[^11]犍度》，初品是世間第一法。後諸弟子[^12]等，為後人不能盡解《八[^*11-1]犍度》故，作《鞞婆娑》。

[^5]: 佛在【大】，佛說【宮】
[^6]: 後【大】，佛後【宋】【元】【明】【聖】【石】
[^7]: 闍【大】，遮【聖】【石】
[^8]: 于【大】，於【明】
[^9]: 姓【大】，性【宮】
[^10]: 語【大】，法【宋】【元】【明】【宮】
[^11]: 犍【大】*，乾【宋】【元】【明】【宮】*
[^12]: 等【大】，〔－〕【宋】【元】【明】【宮】
[^*11-1]: 犍【大】*，乾【宋】【元】【明】【宮】*

有人言：六分阿毘曇中，[^13]第三分八品之名〈分別世處[^14]分〉[^15](此是《樓炭經》作六分中第三分)，是目[^16]犍連作；六分中，初分八品，四品是婆須蜜菩薩作，四品是罽賓阿羅漢作；餘[^17]五分諸論議師所作。

[^13]: 第三分八品之名【大】，〔－〕【元】【明】【宮】
[^14]: 分【大】，〔－〕【宮】
[^15]: （此是…分）十二字【大】，此之一【宋】【聖】，〔此是…分〕十二字－【宮】【石】
[^16]: 犍【大】，揵【宋】【元】【明】
[^17]: 五分【大】，五分是【宋】【元】【明】【宮】，四分是【聖】【石】

有人言：佛在時，舍利弗解佛語故作阿毘曇；後犢子道人等讀誦，乃至今名為《舍利弗阿毘曇》。

摩訶迦旃延，佛在時，解佛語作蜫勒([^18]蜫勒秦言篋藏)，乃至今行於南[^19]天竺。

[^18]: （蜫…藏）六字【大】，三篋藏也【宋】【宮】，蜫勒秦言篋藏也【元】【聖】，蜫勒此言篋藏也【明】，篋藏也【石】
[^19]: 天竺【大】，天竺諸論議師【宋】【元】【明】

皆是廣解佛語故。如說五[^20]戒：幾有色，幾無色？幾可見，幾不可見？幾有對，幾無對？幾有漏，幾無漏？幾有為，幾無為？幾有報，幾無報？幾[^21]有善，幾不善？[^22]幾有記，幾無記？[^23a]如是等，是名阿毘曇。

[^20]: 戒【大】，戒五戒【宋】【元】【明】【宮】
[^21]: 有【大】，〔－〕【宋】【元】【明】【宮】【聖】
[^22]: 幾有記【大】，〔－〕【聖】【石】
[^23a]: （如是…次）八字【大】，〔－〕【宋】【元】【明】【宮】【聖】【石】

[^23b]復次，七使：欲染使，瞋恚使，有愛使，憍慢使，無明使，見使，疑使。是七使，幾欲界繫，幾色界繫，幾無色界繫？幾見諦斷，幾思惟斷？幾見[^24]苦斷，幾見[^25]集斷，幾見盡斷，幾見道斷？幾遍使，幾不遍使？

[^23b]: 復次【大】，〔－〕【宋】【元】【明】【宮】【聖】【石】
[^24]: 苦【大】，若【石】
[^25]: 集【大】*，習【聖】【石】*

十智：法智，比智，世智，他心智，苦智，[^*25-1]集智，滅智，道智，盡智，無生智。是十智，幾有漏，幾無漏？幾有為，幾無為？幾有漏緣，幾無漏緣？幾有為緣，幾無為緣？幾欲界緣，幾色界緣，幾無色界緣？幾不繫緣？幾無礙道中修，幾解脫道中修？四果得時，幾得、幾失？

[^*25-1]: 集【大】*，習【聖】【石】*

如是等分別一切法，亦名阿毘曇。

[^26]為阿毘曇三種：一者、阿毘曇[^27]身及義，略說三十二萬言；二者、六分，略說三十[^28]六萬言；三者、蜫[^29]勒，略說三十二萬言。

[^26]: 為阿毘曇三種一者【大】，〔－〕【聖】【石】，三種一者【宮】
[^27]: 身【大】，〔－〕【聖】，八犍度【石】
[^28]: 六【大】，二【宋】【元】【明】【宮】【聖】【石】
[^29]: 勒【大】，〔－〕【宮】

[^30]蜫勒廣比諸事以類相從，非阿毘[^31]曇。

[^30]: （蜫勒…非）十一字【大】，是為【宋】【元】【明】【宮】
[^31]: 曇【大】，曇也【聖】【石】

略說「如是我聞：[^32]一時」[^33]總義竟。

[^32]: 一時【大】，〔－〕【宋】【元】【明】【宮】
[^33]: 總【大】，〔－〕【聖】

[^34]大智度[^35]初品中婆伽婆[^36]釋論第四

[^34]: 大智度初品中婆伽婆釋論第四【大】，〔－〕【宮】【聖】【石】，初品中婆伽婆釋論第四【宋】【元】【明】
[^35]: 初【大】，釋初【元】【明】
[^36]: 釋論第四【大】，〔－〕【明】，第四【元】

[^37]【經】

[^37]: （經婆…婆）十六字【大】，〔－〕【宋】【宮】，（（經婆…言））二十三字＝（（頗伽婆住王舍城今當說云何名頗伽婆天竺語頗伽秦言））二十三字【聖】，經＋（曰）【石】

婆伽[^38]婆。

[^38]: 婆【大】，〔－〕【石】

【論】

[^39]今當說。

[^39]: 今當說【大】，〔－〕【元】【明】

[^40]釋曰：

[^40]: 釋曰【大】，〔－〕【石】

云何名婆伽婆？

[^41]婆伽婆者，「[^42]婆伽」[^43]言「德」，「婆」言「有」，是名有德。

[^41]: 婆伽婆者【大】，天竺語【元】【明】【石】
[^42]: 婆【大】，頗【石】
[^43]: 言【大】，秦言【元】【明】【石】

復次，「[^44]婆伽」名「分別」，「婆」名「巧」，[^45]巧分別諸法總相別相，故名「[^*44-1]婆伽婆」。

[^44]: 婆【大】*，頗【聖】【石】*
[^45]: 巧分別諸法總相別相【大】，總相別相巧分別語法是【聖】【石】
[^*44-1]: 婆【大】*，頗【聖】【石】*

復次，「[^*44-2]婆伽」名「[^46]名聲」，「婆」名「有」，是[^47]名「有名聲」，無有得名聲如佛者。轉輪聖王、釋、梵、護世者，無有及佛，何況諸餘凡庶！所以者何？轉輪聖王與結相應，佛已離結；轉輪聖王沒在生、老、病、死泥中，佛已得[^48]渡；轉輪聖王為恩愛奴僕，佛已永離；轉輪聖王處在世間曠野[^49]災患，佛已[^50]得離；轉輪聖王處在無明闇中，佛處第一明中；轉輪聖王若極多領四天下，佛領無量諸[^51]世界；轉輪聖王財自在，佛心自在；轉輪聖王貪求天樂，佛[^52]乃至有頂樂亦不貪著；轉輪聖王從他求樂，佛內心自樂。以是因緣，佛勝轉輪聖王。諸餘釋、梵、護世者，亦復如是，但於轉輪聖王小勝。

[^*44-2]: 婆【大】*，頗【聖】【石】*
[^46]: 名【大】，〔－〕【聖】【石】
[^47]: 名【大】，言【聖】【石】
[^48]: 渡【大】，度【宋】【元】【明】【宮】
[^49]: 災【大】，惱【聖】【石】
[^50]: 得【大】，永【石】
[^51]: 世界【大】*，國土【聖】【石】*
[^52]: 乃【大】，〔－〕【宮】

復次，「[^53]婆伽」名「破」，「婆」名「能」，是[^54]人能破婬怒癡故，稱為「[^*44-3]婆伽婆」。

[^53]: 婆【大】，頗【宮】
[^54]: 人【大】，〔－〕【宮】
[^*44-3]: 婆【大】*，頗【聖】【石】*

問曰：

如阿羅漢、辟支佛亦破婬怒癡，與佛何異？

答曰：

阿羅漢、[^55]辟支佛雖破三毒，[^56]氣分不盡；譬如香在器中，香雖[^57]出，餘氣故在。[^58]又如草木薪火燒煙出，炭灰不盡，火力薄故；佛三毒永盡無餘，譬如劫盡，火燒須彌山，一切地都盡，無煙無炭。如舍利弗瞋恚[^59]氣殘，難陀婬欲[^*59-1]氣殘，[^60]必陵伽婆[^61]磋慢[^*59-2]氣殘；譬如人被[^62]鎖，初脫時，行猶不便。

[^55]: 辟【大】，〔－〕【聖】
[^56]: 氣分不【大】，不了了【聖】【石】
[^57]: 出【大】，去【宋】【元】【明】【宮】，出去【聖】【石】
[^58]: 又【大】，有【石】
[^59]: 氣殘【大】*，餘習【元】【明】【聖】【石】*
[^*59-1]: 氣殘【大】*，餘習【元】【明】【聖】【石】*
[^60]: 必【大】*，畢【元】【明】【聖】【石】*
[^61]: 磋【大】，蹉【宋】【元】【明】【宮】
[^*59-2]: 氣殘【大】*，餘習【元】【明】【聖】【石】*
[^62]: 鎖初【大】，璅初得【聖】【石】

時，佛從禪起經行，羅睺羅從佛經行，佛問羅睺羅：「何以[^63]羸瘦？」羅睺羅說偈答佛：

[^63]: 羸瘦【大】，瘦羸【聖】

「若人食油則得力，　　若食[^64]酥者得好色，
食麻[^65]滓菜無色力，　　大德世尊自當知！」

[^64]: 酥【大】，蘇【宋】【元】【聖】
[^65]: 滓【大】，澤【聖】

佛問羅睺羅：「是眾中[^66]誰為上[^67]座？」羅睺羅答：「[^*46-2]和上舍利弗。」佛言：「舍利弗食不淨食。」爾時，舍利弗[^68]轉聞是[^69]語，即時吐食，自作誓言：「從今日不復受人請。」是時，波斯匿王、長者須達多等，來詣舍利弗所，語舍利弗：「佛不以無事而受人請，大德舍利弗復不受請，我等白衣云何當得大信清淨？」舍利弗言：「我大師[^1]佛言：『[^2]舍利弗食不淨[^3]食。』今不得受人請。」於是波斯[^4]匿等至佛所，白佛言：「佛不常受人請，舍利弗復不受請，我等云何心得大信？願佛勅舍利弗還受人請！」佛言：「此人心堅，不可移轉。」佛爾時[^5]引本生因緣：「昔有一國王[^6]為毒蛇所囓，王時欲死，呼[^7]諸良醫令治蛇毒。時諸醫言：『還令蛇[^8]嗽，毒氣乃盡。』是時諸醫各設呪術，所囓王蛇即來王所。諸醫積薪燃火，勅蛇還[^*8-1]嗽汝毒，若不爾者，當入此火！毒蛇思惟：『我既吐毒，云何還[^*8-2]嗽？此事劇死！』思惟[^9]心定，即時入火。爾時毒蛇，舍利弗是。世世心堅，不可動也。」

[^66]: 誰為【大】，〔－〕【聖】【石】
[^67]: 座【大】，座為誰【聖】【石】
[^*46-2]: 和上【大】*，和尚【明】*
[^68]: 轉【大】，〔－〕【聖】【石】
[^69]: 語【大】，言【聖】【石】
[^1]: 佛【大】，佛說【聖】【石】
[^2]: 舍利弗食【大】，〔－〕【聖】【石】
[^3]: 食【大】，食不應食【聖】【石】
[^4]: 匿【大】，匿王【聖】
[^5]: 引【大】，說【聖】
[^6]: 為【大】，〔－〕【聖】【石】
[^7]: 諸【大】，請【聖】
[^8]: 嗽【大】*，𡂡【宋】【元】【明】【宮】*
[^*8-1]: 嗽【大】*，𡂡【宋】【元】【明】【宮】*
[^*8-2]: 嗽【大】*，𡂡【宋】【元】【明】【宮】*
[^9]: 心定【大】，定心【宋】【元】【明】【宮】

復次，長老[^*60-1]必陵伽婆蹉常患眼痛，是人乞食，常渡恒水，到恒水邊彈指言：「小婢住！莫流！」水即兩斷，得過乞食。是恒神到佛所白佛：「佛弟子[^*60-2]必陵伽婆蹉，[^10]常罵我言小婢住！莫流[^11]水！」佛[^12]告[^*60-3]必陵伽婆蹉[^13]懺謝恒神！[^*60-4]必陵伽婆蹉即時[^14]合手語恒神言：「小婢莫瞋！今懺謝汝！」是時，大眾笑[^15]之：「云何懺謝而復罵耶？」佛語恒神：「汝見[^16]必陵伽婆蹉[^*14-1]合手懺謝不？懺謝無慢而有此言，當知非惡。此人五百世來，常生婆羅門家，常自憍貴，輕賤餘人，本來所習，口言而已，心無憍也。」

[^*60-1]: 必【大】*，畢【元】【明】【聖】【石】*
[^*60-2]: 必【大】*，畢【元】【明】【聖】【石】*
[^10]: 常【大】，當【元】【明】
[^11]: 水【大】，〔－〕【宋】【元】【明】【宮】【聖】【石】
[^12]: 告【大】，言【明】
[^*60-3]: 必【大】*，畢【元】【明】【聖】【石】*
[^13]: 懺謝【大】，謝懺【聖】
[^*60-4]: 必【大】*，畢【元】【明】【聖】【石】*
[^14]: 合【大】*，又【聖】【石】*
[^15]: 之【大】，言【宮】
[^16]: 必【CB】【麗-CB】【宮】，畢【大】
[^*14-1]: 合【大】*，又【聖】【石】*

如是諸阿羅漢雖斷結使，猶有[^17]殘氣。如諸佛世尊，[^18]若人以刀割一臂，若人以栴檀香泥一臂，如左右眼，心無憎愛，是以永無[^*17-1]殘氣。

[^17]: 殘【大】*，餘【元】【明】，習【聖】【石】*
[^18]: 若【大】，〔－〕【宮】
[^*17-1]: 殘【大】*，餘【元】【明】，習【聖】【石】*

[^19]栴闍婆羅門女[^20]木[^21]杅謗佛，於大眾中言：「汝使我有[^22]娠，何以不憂？與我衣食！為爾無羞，誑惑餘人！」是時，五百婆羅門師等，皆舉手唱言：「是！[^23]是！我曹知此事。」是時，佛無異色，亦無慚色。此事即時彰露，地為大動，諸天供養，散眾名華，讚歎佛德，佛無喜色。

[^19]: 栴【大】，旃【宋】【元】【明】【宮】
[^20]: 木【大】，帶【宋】【元】【明】【宮】【聖】【石】
[^21]: 杅【大】，盂【元】【明】
[^22]: 娠【大】，身【宋】【元】【明】【宮】【聖】【石】
[^23]: 是【大】，〔－〕【石】

復次，佛食馬麥，亦無憂[^24]慼；天王獻食，百味具足，不以為悅，一心無二。

[^24]: 慼【大】，戚【聖】

如是等種種飲食、衣[^25]被、臥具，讚呵、輕敬等種種事中，心[^26]無異也。譬如真金，燒鍛打磨，都無增損。

[^25]: 被【大】，服【宋】【元】【明】【宮】
[^26]: 無異也【大】，若干【聖】【石】

以是故，阿羅漢雖斷結得道，猶有[^*17-2]殘氣，不得稱婆伽婆。

[^*17-2]: 殘【大】*，餘【元】【明】，習【聖】【石】*

問曰：

婆伽婆[^27]正有此一名？更有餘名？

[^27]: 正【大】，止【宋】【元】【明】【宮】

答曰：

佛功德無量，名號亦無量；此名取其大者，以人多識故。復有[^28]異名，名多陀阿伽陀[^29]等。

[^28]: 異名【大】，〔－〕【宋】【元】【明】【宮】
[^29]: 等【大】，〔－〕【宋】【元】【明】【宮】

云何名多陀阿伽陀？

如法相解，如法相說；如諸佛安隱道來，佛[^30]亦如是來，更不[^31]去後有中，是故名多陀阿伽陀。

[^30]: 亦【大】，〔－〕【宋】【宮】【聖】【石】
[^31]: 去【大】，去至【元】【明】

[^32]復名阿羅呵。[^33]云何名阿羅[^34a]呵？

[^32]: 復【大】，云何【聖】【石】
[^33]: 云何名【大】，〔－〕【聖】【石】
[^34a]: 呵【大】，〔－〕【聖】【石】

「[^34b]阿羅」名「賊」，「呵」名「殺」，是名「殺賊」。如[^35]偈說：

[^34b]: 阿羅【大】，〔－〕【聖】【石】
[^35]: 偈【大】，〔－〕【聖】【石】

「佛以忍[^36]為鎧，　　精進為[^37]剛甲，
持戒為大馬，　　禪定為良弓，
智慧為好箭；　　外破魔王軍，
內滅煩惱賊，　　是名阿羅呵。」

[^36]: 為【大】，辱【聖】
[^37]: 剛甲【大】，鋼鉀【宋】【元】【明】【宮】，堅甲【聖】【石】

復次，「阿」名「不」，「羅呵」名「生」，是名「不生」。佛心種子，後世田中不生，無明[^38]糠脫故。

[^38]: 糠【大】，𮂐皮【聖】【石】

復次，「阿羅呵」名「應受供養」。佛諸結使除盡，得一切智慧故，應受一切[^39]天地眾生供養，以是故，佛名阿羅呵。

[^39]: 天地【大】，天人等【聖】【石】

[^40]復名三藐三佛陀。[^41]云何名三藐三佛陀？

[^40]: 復【大】，云何【聖】【石】
[^41]: 云何名三藐三佛陀【大】，〔－〕【聖】【石】

「三藐」名「正」，「三」名「遍」，「佛」名「知」，是[^42]名正遍知一切法。

[^42]: 名【大】，言【宋】【元】【明】【宮】

問曰：

云何正遍知？

答曰：

知苦如苦相，　　知[^*25-2]集如[^*25-3]集相，
知[^43]滅如[^*43-1]滅相，　　知道如道相。

[^*25-2]: 集【大】*，習【聖】【石】*
[^*25-3]: 集【大】*，習【聖】【石】*
[^43]: 滅【大】*，盡【聖】【石】*
[^*43-1]: 滅【大】*，盡【聖】【石】*

是名三藐三佛陀。

復次，知一切諸法[^44]實不壞相，不增不減。云何名不壞相？心行處滅，言語道[^45]斷，過諸法如涅槃相不動。以是故，名三藐三佛陀。

[^44]: 實【大】，寶【聖】，寶實【石】
[^45]: 斷【大】，〔－〕【宮】【聖】

復次，一切十方諸[^*51-1]世界名號，六道所攝眾生名號；眾生先世因緣，未來世生處；一切十方眾生心相，諸結使、諸善根、諸出要，如是等一切諸法悉知，是[^46]名三藐三佛陀。

[^*51-1]: 世界【大】*，國土【聖】【石】*
[^46]: 名【大】，名正遍知是為【聖】【石】

[^47]復名鞞[^48]侈遮羅那三[^49]般那，秦言明行[^50]具足。

[^47]: 復名【大】，〔－〕【聖】【石】
[^48]: 侈【大】，侈(除夜反)【宮】
[^49]: 般【大】，婆【聖】【石】
[^50]: 具【大】*，〔－〕【宋】【元】【明】【宮】*

云何名明行[^*50-1]具足？

[^*50-1]: 具【大】*，〔－〕【宋】【元】【明】【宮】*

宿命、天眼、漏盡，名為三明。

問曰：

神通、明有何等異？

答曰：

直知過去宿命事，是名通；知過去因緣行業，是名明。

直知死此生彼，是[^51]名通；知行因緣，際會不失，是名明。

[^51]: 名【大】，名天眼【聖】【石】

直盡結使，不知更生不生，是[^52]名通；若知漏盡，更不復生，是名[^53]明。

[^52]: 名【大】，名漏盡【聖】【石】
[^53]: 明【大】，眼【聖】

是三明，大阿羅漢、大辟支佛所得。

問曰：

若爾者，與佛有何等異？

答曰：

彼雖得三明，明不滿足，佛悉滿足，是為異。

問曰：

云何不[^54]滿？云何[^*54-1]滿？

[^54]: 滿【大】*，滿足【宋】【元】【明】【宮】*
[^*54-1]: 滿【大】*，滿足【宋】【元】【明】【宮】*

答曰：

諸阿羅漢、辟支佛宿命智，知自身及他人，亦不能遍；有阿羅漢知一世，或二世、三世，[^55]十、百、千、萬劫，乃至八萬劫，[^1]過是以往不能[^2]復知，是故不滿。天眼明未來世亦如是。佛一念中生、住、滅時，諸結使分，生時[^3]如是，住時如是，滅時如是。苦法忍、苦法智中所斷結使悉覺了。知如是結使解脫，得爾所有為法解脫，得爾所無為法解脫，乃至道比忍見諦道十五心中。諸聲聞、辟支佛所[^4]不覺知，時[^5]少疾故。如是知過去眾生因緣、漏盡，未來、現在亦如是，[^6]是故[^7]名佛明行具足。

[^55]: 十【大】，十世【聖】
[^1]: 過是以往【大】，憶念【聖】【石】
[^2]: 復知【大】，遍知以【聖】【石】
[^3]: 如是住時【大】，〔－〕【宮】
[^4]: 不【大】，不能【聖】【石】
[^5]: 少【大】，少速【聖】【石】
[^6]: 是故名佛明行具足【大】，〔－〕【宋】【元】【明】【宮】
[^7]: 名佛【大】，佛名【聖】【石】

行名[^8]身口業，唯佛身、口業具足，餘皆有失，[^9]是名明行具足。

[^8]: 身【大】，身業【宋】【元】【明】【宮】
[^9]: 是【大】，是故【宋】【元】【明】【宮】【聖】【石】

[^10]復名修伽陀：「修」秦言「好」，「伽陀」或言「去」，或言「說」，是名「好去」、「好說」。

[^10]: 復名【大】*，〔－〕【宮】【聖】【石】*

好去者，[^11]於種種諸深三[^12]摩提、無[^13]量諸大智慧中去，如[^14]偈說：

[^11]: 於【大】，〔－〕【聖】【石】
[^12]: 摩【大】，昧【聖】
[^13]: 量【大】，量等【聖】【石】
[^14]: 偈【大】，〔－〕【聖】【石】

「佛一切智為大車，　　八正道行入涅槃。」

是名好去。

好說者，如諸法實相說，不著法愛[^15]說。觀弟子智慧力，是人正使一切方便神[^16]通智力化之，亦無如之何。是人可度是疾、是遲，是人應是處度；是人應說布施，[^17]或說[^18]戒，或說涅槃；是人應說五[^19]眾、十二因緣、四諦等諸[^20]法能入道。如是等種種知弟子智力而為說法，是名好說。

[^15]: 說【大】，〔－〕【聖】【石】
[^16]: 通【大】，〔－〕【宋】【宮】【聖】【石】
[^17]: 或【大】，或應【聖】【石】
[^18]: 戒【大】，持戒【元】【明】
[^19]: 眾【大】，陰【聖】【石】
[^20]: 法【大】，法則【元】【明】【聖】【石】

[^*10-1]復名路迦[^21]憊：「路迦」秦言「世」，「[^*21-1]憊」名「知」，是名知世間。

[^*10-1]: 復名【大】*，〔－〕【宮】【聖】【石】*
[^21]: 憊【大】*，德【聖】*
[^*21-1]: 憊【大】*，德【聖】*

問曰：

云何知[^22]世間？

[^22]: 世間【大】*，〔－〕【聖】【石】*，世間乃至及如十八字增上寺麗本缺今依忍徵師校正本補之

答曰：

知二種[^*22-1]世間：[^23]一、眾生，[^24]二、非眾生。及如實相知世間、[^*22-2]世間因、[^25]知世間[^26]滅、出世間道。

[^*22-1]: 世間【大】*，〔－〕【聖】【石】*，世間乃至及如十八字增上寺麗本缺今依忍徵師校正本補之
[^23]: 一【大】，一者【聖】【石】
[^24]: 二【大】，二知【聖】【石】
[^*22-2]: 世間【大】*，〔－〕【聖】【石】*，世間乃至及如十八字增上寺麗本缺今依忍徵師校正本補之
[^25]: 知【大】，〔－〕【宋】【元】【明】【宮】
[^26]: 滅【大】，盡知【聖】【石】

復[^27]次，知世間，非[^28]如世俗知，亦非外道知；知世間無常故苦，苦故無我。

[^27]: 次【大】，〔－〕【聖】【石】
[^28]: 如【大】，〔－〕【聖】【石】

復次，[^29]知世間[^30]相，非有常非無常，非有邊非無邊，非去非不去，如是相亦不著，清淨、[^31]常不壞相如虛空，是名知世間。

[^29]: 知【大】*，〔－〕【聖】【石】*
[^30]: 相【大】，〔－〕【宋】【元】【明】【宮】，相所謂【聖】【石】
[^31]: 常【大】，〔－〕【聖】【石】

[^*10-2]復名阿耨多羅，秦言「無[^32]上」。

[^*10-2]: 復名【大】*，〔－〕【宮】【聖】【石】*
[^32]: 上【大】，上問曰【元】【明】【聖】【石】

云何無[^33]上？

[^33]: 上【大】，上答曰【元】【明】【聖】【石】

涅槃法無上。佛自知是涅槃不從他聞，亦將導眾生令至涅槃。如諸法中涅槃無上，眾生中佛亦無上。

復次，持戒、禪定、智慧，教化眾生，一切無有與等者，何況能[^34]過！故言無上。

[^34]: 過【大】，過上【聖】【石】

復次，「阿」名「無」，「耨多羅」名「[^35]答」。一切外道法，可答可破，非實[^36]非清淨故；佛法不可答、不可破，出一切語言[^37]道，亦實清淨故，以是故名無答。

[^35]: 答【大】，上答【元】【明】
[^36]: 非【大】，〔－〕【宋】【元】【明】【宮】【聖】【石】
[^37]: 道【大】，道故【聖】【石】

復[^38]名富樓沙曇藐婆羅提：「富樓沙」秦言「丈夫」，「曇藐」言「可化」，「婆羅提」[^39]言「調御師」，是名「可化丈夫調御師」。

[^38]: 名【大】，次【聖】
[^39]: 言【大】，秦言【宋】【元】【明】【宮】

佛以大慈[^40]大悲大智故，有時[^41]軟美語，有時苦切語，有時雜語，以此調御令不失道。如[^42]偈說：

[^40]: 大悲【大】，〔－〕【宋】【元】【明】【宮】
[^41]: 軟【大】，渜【聖】
[^42]: 偈說【大】，說偈【聖】【石】

「佛法為車弟子馬，　　實法寶主佛調御，
若馬出道失正轍，　　如是當治令調伏。
若小不調輕法治，　　好善成立為上[^43]道，
若不可治便棄捨，　　以是調御為無上。」

[^43]: 道【大】，首【宋】【宮】【聖】

復次，調御[^44]師有五種：初父母兄姊親[^45]里，中官法，下師[^46]法——今世三種法治，後世閻羅王治，佛以今世樂、後世樂及涅槃[^47]樂利益，故名師。[^48]上四種法治人不久[^49]畢壞，不能常實成就。佛[^50]成人以三種道，常隨道不失，如火自相不捨乃至滅；佛令人得善法亦如是，至死不捨。以是故，佛名可化丈夫調御師。

[^44]: 師【大】，〔－〕【宋】【宮】【聖】【石】
[^45]: 里【大】，理【聖】
[^46]: 法【大】，〔－〕【宮】
[^47]: 樂【大】，〔－〕【聖】【石】
[^48]: 上【大】，是【聖】【石】
[^49]: 畢【大】，必【聖】【石】
[^50]: 成【大】，治【聖】【石】

問曰：

女人，佛亦化令得道，何以獨言丈夫？

答曰：

[^51]男尊女卑故，女從男故，男為事業主故。

[^51]: （男尊…故）十五字【大】，男女中男大女屬故男能辨大事【聖】【石】

復次，女人有五礙：不得作轉輪王、釋天王、魔天王、梵天王、佛，[^52]以是故不說。

[^52]: 以【大】，佛以【宋】【元】【明】【宮】，三界法王以【聖】【石】

復次，若[^53]言佛為女人調御師，為不尊重。若說丈夫，一切都攝。譬如王來，不應獨來，必有侍從。如是說丈夫，二根、無根及女盡攝，以是[^54a]故說丈夫。[^54b]用是因緣故，佛名可化丈夫調御師。

[^53]: 言【大】，〔－〕【聖】【石】
[^54a]: 故說丈夫【大】，〔－〕【聖】【石】
[^54b]: 用是【大】，〔－〕【聖】【石】

[^*10-3]復名舍多提婆魔[^A1]㝹舍喃：「舍多」秦言「教師」，「提婆」言「天」，「魔[^A2]㝹舍喃」言「人」，是名「天人教師」。

[^*10-3]: 復名【大】*，〔－〕【宮】【聖】【石】*
[^A1]: 㝹【CB】，㝹【大】
[^A2]: 㝹【CB】，㝹【大】

云何名天人教師？

佛示導是應作、是不應作，是善、是不善，是人隨教行、不捨道法，得煩惱解脫報，是名天人師。

問曰：

佛能度龍、鬼、神等墮餘道中生者，何以獨言天人師？

答[^55]曰：

[^55]: 曰【大】，曰雖【聖】【石】

度餘道中生者少，度天、人中[^56]生者多。如白色人，雖有黑[^57]黶子，不名黑人，黑少故。

[^56]: 生【大】，〔－〕【聖】【石】
[^57]: 黶【大】，魘【宋】，[^序-予+(林/黑)]【元】，黯【宮】，點【聖】【石】

復次，人中結使薄，厭心易得；天[^58]中智慧[^59]利。以是[^60]故，二[^61]處易得道，餘道中不爾。

[^58]: 中【大】，中利【聖】【石】
[^59]: 利【大】，〔－〕【聖】【石】
[^60]: 故【大】，〔－〕【聖】【石】
[^61]: 處【大】，事【聖】【石】

復次，言天則攝一切天，言人[^62]則攝[^63]一切地上生者。何以故？天上則天大，地上則人大，是故說天則天上盡攝，說人則地上盡攝。

[^62]: 則【大】，則盡【聖】【石】
[^63]: 一切【大】，〔－〕【聖】【石】

復次，人中得受戒律儀、見諦道、思惟道及諸道果。或有人言：餘道中不得。或有人言：多少得。天、人中易得多得，[^64]以是故，佛為天人師。

[^64]: 以【大】，〔－〕【聖】【石】

復次，人中[^65]行樂因多，天中樂報多；善法是樂因，樂是善法[^1]報。餘道中[^2]善因[^*1-1]報少，以是故，佛為天人師。

[^65]: （行樂…多）九字【大】，多樂因天中多樂果【聖】，多樂因天中多樂果【石】
[^1]: 報【大】*，果【聖】【石】*
[^2]: 善【大】，〔－〕【宋】【元】【明】【宮】【聖】
[^*1-1]: 報【大】*，果【聖】【石】*

[^*10-4]復名佛陀[^3](秦言「知者」)。知何等法？知過去、未來、現在，眾生數、非眾生[^4]數，有常、無常等一切諸法。菩提樹下了了覺知，故名為佛陀。

[^*10-4]: 復名【大】*，〔－〕【宮】【聖】【石】*
[^3]: (秦言知者)【大】*，秦言知者【宋】【元】【明】【宮】【聖】*
[^4]: 數【大】，數法【聖】

問曰：

餘人亦知一切諸法，如摩醯首羅天(秦言「大自在」)，八臂，三眼，騎白牛。如韋紐天(秦言「遍[^5]悶」)，四臂，捉貝持輪，騎金翅鳥。如鳩摩羅天(秦言「童子」)，是天擎雞持鈴，捉赤幡，騎孔雀，皆[^6]是諸天大將。如是等諸天，各各言大，皆稱一切智。有人作弟子，學其經書，亦受其法，言是一切智。

[^5]: 悶【大】，聞【元】【明】
[^6]: 是【大】，〔－〕【聖】【石】

答曰：

此不應一切智。何以故？瞋恚、憍慢心著故。如[^7]偈說：

[^7]: 偈說【大】，說偈言【聖】，說偈【石】

「若彩畫像及泥像，　　聞經中天及讚天，
如是四種諸天等，　　各各手執諸兵[^8]杖。
若力不如畏怖他，　　若心不善恐怖他，
此天定必若怖他，　　若少力故畏[^9]怖他。
是天一切常怖畏，　　不能除却諸衰苦。
有人奉事恭敬者，　　現世不[^10]免沒憂海；
有人不敬不供養，　　現世不妨受[^11]富樂。
當知虛誑無實事，　　是故智人不屬天。
若世間中諸眾生，　　業因緣故如循環，
福德[^12]緣故生天上，　　雜業因緣[^13]故人中，
世間行業屬因緣，　　是故智者不依天！」

[^8]: 杖【大】，仗【宋】【元】【明】【宮】
[^9]: 怖【大】，於【宋】【元】【明】【宮】
[^10]: 免【大】，勉【聖】【石】
[^11]: 富【大】，福【宋】【元】【明】【宮】
[^12]: 緣【大】，因【聖】【石】
[^13]: 故【大】，生【元】【明】【聖】【石】

復次，是三天，愛之[^14]則欲令得[^15]一切願，惡之則欲令七世滅。[^16]佛不[^17]爾。菩薩時，若怨家[^18]賊來欲殺，尚自以身肉、頭目、髓腦而供養之，何況得[^19]佛不惜身時！以是故，獨佛應當受佛名[^20]號。應當歸命佛，以佛為師，不應事天。

[^14]: 則【大】，〔－〕【聖】【石】
[^15]: 一切【大】，如【聖】【石】
[^16]: 佛【大】，佛法則【石】
[^17]: 爾【大】，然【石】
[^18]: 賊【大】，惡賊【石】
[^19]: 佛【大】，佛佛【宋】【元】【明】【宮】
[^20]: 號【大】，字【宋】【元】【明】【宮】【聖】

復次，佛有二事：一者大功德神通力，二者第一[^21]淨心，諸結使滅。

[^21]: 淨【大】，善【聖】【石】

諸天雖有福[^22]德神力，諸結使不滅[^23]故，心不清淨；心不清淨故，神力亦少。

[^22]: 德【大】，〔－〕【聖】【石】
[^23]: （故心…少）十四字【大】，無靜善心故無大力【聖】【石】

聲聞、辟支佛雖結使滅，[^24]心清淨，福德薄故力勢少。

[^24]: 心【大】，心善【明】，善心【聖】【石】

佛二法滿足，故[^25]稱勝一切人；餘人[^26]不勝一切人。

[^25]: 稱【大】，〔－〕【宋】【元】【明】【宮】
[^26]: 不【大】，非【聖】【石】

婆伽婆名有德，先已說。

復[^27]名阿[^28]娑[^29]磨(秦言無等)，[^*10-5]復名阿[^*28-1]娑摩[^30]娑摩(秦言無等等)，[^*10-6]復名路迦那他(秦言世尊)，復名波羅伽(秦言度彼岸)，[^*10-7]復名婆檀陀(秦言大德)，[^*10-8]復名尸梨伽那(秦言厚德)，如是等無量名號。父母名字悉達陀(秦言成利)；得道時，知一切諸法[^31]故，是名為佛，應受諸天世人供[^32]養。如是[^33]等得名大德、厚德。如是種種，隨德立名。

[^27]: 名【大】，次【聖】【石】
[^28]: 娑【CB】【磧-CB】【宋】【元】【明】*，婆【大】*
[^29]: 磨【大】，摩【明】
[^*10-5]: 復名【大】*，〔－〕【宮】【聖】【石】*
[^*28-1]: 娑【CB】【磧-CB】【宋】【元】【明】*，婆【大】*
[^30]: 娑摩【CB】【磧-CB】，婆摩【大】，〔－〕【宮】
[^*10-6]: 復名【大】*，〔－〕【宮】【聖】【石】*
[^*10-7]: 復名【大】*，〔－〕【宮】【聖】【石】*
[^*10-8]: 復名【大】*，〔－〕【宮】【聖】【石】*
[^31]: 故【大】，〔－〕【宋】【元】【明】【宮】
[^32]: 養【大】，食【元】【明】
[^33]: 等得【大】，得是【石】，德是【聖】，得【宮】

問曰：

汝愛剎利種淨[^34]飯王子字[^35]悉達多，[^36]以是故而大稱讚言一切[^37]智，一切智人無也！

[^34]: 飯【大】，〔－〕【聖】
[^35]: 悉達多【大】，悉達陀【宋】【元】【明】【宮】，悉達他【聖】【石】
[^36]: 以是故【大】，以是故汝【宋】【元】【明】【宮】，故【聖】【石】
[^37]: 智【大】，智人【聖】【石】

答曰：

不爾！汝惡邪故妬瞋佛，作妄語，實有一切智人。何以故？佛一切眾生中，身色顏貌，端[^38]正無比，相、德、明具，勝一切人。[^39]小人見佛身相，亦知是一切智人，何況大人！

[^38]: 正【大】，政【聖】
[^39]: 小【大】，凡【聖】【石】

如《放牛譬喻經》中說：

摩伽陀國王頻婆娑羅，請佛三月，及五百弟子。王須新乳酪[^40]酥供養佛及比丘僧，[^41]語諸放牛人，來近處住，日日送新乳酪[^*40-1]酥。竟三月，王憐愍此放牛人，語言：「汝往見佛，還出放牛。」諸放牛人[^42]往詣佛所，於道中自共論言：「我[^43]等聞人說佛是一切智人，我等是下劣小人，[^44]何能別知實有一切智[^45]人！」諸婆羅門[^46]喜好[^*40-2]酥酪[^47]故，常來[^48]往諸放牛人所作親厚，放牛人[^49]由是聞婆羅門[^50]種種經書名字。故言：「四[^51]違[^52]陀經中治病法、鬪[^53]戰法、星宿法、祠天法、歌舞、論議難問法，[^54]如是等六十四種世間[^55]伎藝，淨飯王子廣學多聞，若知此事不足為難。其從生已來不放牛，我等以放牛祕法問之，若能解者，實是一切智人。」

[^40]: 酥【大】*，蘇【宋】【元】【宮】【聖】*
[^41]: 語【大】，〔－〕【聖】【石】
[^*40-1]: 酥【大】*，蘇【宋】【元】【宮】【聖】*
[^42]: 往【大】，住【聖】
[^43]: 等【大】，曹【聖】【石】
[^44]: 何能【大】，云何【聖】【石】
[^45]: 人【大】，〔－〕【聖】【石】
[^46]: 喜好【大】，好喜【宋】【元】【明】【宮】，喜【聖】【石】
[^*40-2]: 酥【大】*，蘇【宋】【元】【宮】【聖】*
[^47]: 故【大】，常【宋】【元】【明】【宮】
[^48]: 往【大】，住【石】
[^49]: 由是【大】，〔－〕【聖】【石】
[^50]: 種種【大】，蘓蘓【聖】
[^51]: 違【大】，韋【宋】【元】【明】【宮】
[^52]: 陀【大】，大【聖】【石】
[^53]: 戰【大】，爭【聖】【石】
[^54]: 如【大】，〔－〕【宋】【元】【明】【宮】
[^55]: 伎【大】，技【元】【明】

作是論已，前入竹園，見佛光明照[^56]於林間。進前覓佛，見[^57]坐樹[^58]下，狀似金山，如[^*40-3]酥投火，[^59]其炎大明，有似[^60]融金，散竹林間上，[^61]紫金光色，視之無厭，心[^62]大歡喜，自相謂言：

[^56]: 於【大】，竹【石】
[^57]: 坐【大】，〔－〕【聖】【石】
[^58]: 下【大】，下坐【石】
[^*40-3]: 酥【大】*，蘇【宋】【元】【宮】【聖】*
[^59]: 其炎【大】，焰煥【明】
[^60]: 融【大】，鎔【宋】【元】【明】【宮】
[^61]: 紫【大】，〔－〕【宋】【宮】【聖】【石】
[^62]: 大【大】，〔－〕【聖】

「今此釋師子，　　一切智有無，
見之無不喜，　　此事亦已足。
光明第一照，　　顏貌甚貴重，
身相威德備，　　與佛名相稱。
相相[^63]皆分明，　　威神亦滿足，
福德自[^64]纏絡，　　見者無不愛；
圓光身處中，　　觀者無厭足！
若有一切智，　　必[^65]有是功德。
一切諸彩畫，　　寶飾莊嚴像，
欲比此妙身，　　不可以為喻！
能滿諸觀者，　　令得第一樂，
見之發淨信，　　必是一切智！」

[^63]: 皆【大】，已【聖】【石】
[^64]: 纏【大】，縺【宋】【宮】
[^65]: 有【大】，得【聖】【石】

如是思惟已，禮佛而坐，問佛言：「放牛人有幾法成就，能令牛群[^1]番息？有幾法不成就，令牛群不增、不得安隱？」

[^1]: 番息【大】*，蕃息【宋】【元】【明】【宮】*，孜茂【聖】*，牧茂【石】*

佛答言：「有十一法，放牛人能令牛群[^*1-1]番息。何等十一？知色，知相，知刮刷，知覆[^2]瘡，知作煙，知好道，知牛所宜處，知好[^3]度濟，知安隱處，知留乳，知養牛主。[^4]若放牛人知此[^5]十一法，能令牛群[^*1-2]番息；比丘亦如是，知十一法能增長善法。

[^*1-1]: 番息【大】*，蕃息【宋】【元】【明】【宮】*，孜茂【聖】*，牧茂【石】*
[^2]: 瘡【大】*，創【聖】*
[^3]: 度【大】，淚【聖】
[^4]: 若【大】，谷【聖】
[^5]: 十一【大】，十二【宮】
[^*1-2]: 番息【大】*，蕃息【宋】【元】【明】【宮】*，孜茂【聖】*，牧茂【石】*

「云何知色？知黑、白、雜色；比丘亦如是，知一切色皆是四大，四大造。

「云何知相？[^6]知牛[^7]吉不[^*7-1]吉相，與他群合，因相則識；比丘亦如是，見善業相，知是智人；見惡業相，知是愚人。

[^6]: 知【大】，〔－〕【宋】【元】【明】【宮】
[^7]: 吉【大】*，告【聖】*
[^*7-1]: 吉【大】*，告【聖】*

「云何刮刷？[^8]為諸[^9]虫飲血則增長諸[^*2-1]瘡，刮刷[^10]則除[^11]害；比丘亦如是，惡邪覺觀虫飲善根血，增長心[^*2-2]瘡，除則安隱。

[^8]: 為【大】，若【宮】【聖】【石】
[^9]: 虫【大】下同，蟲【元】【明】下同
[^*2-1]: 瘡【大】*，創【聖】*
[^10]: 則【大】，則住【宮】
[^11]: 害【大】，害則悅澤【宋】【元】【明】【宮】
[^*2-2]: 瘡【大】*，創【聖】*

「云何覆[^*2-3]瘡？[^12]若衣若草葉以防蚊[^13]虻惡刺；比丘亦如是，[^14]念正[^15]觀法，覆六情[^*2-4]瘡，不令煩惱貪欲、瞋恚惡虫刺蕀所傷。

[^*2-3]: 瘡【大】*，創【聖】*
[^12]: 若【大】，〔－〕【宋】【元】【明】【宮】
[^13]: 虻【大】*，䗈【宋】【元】【明】【宮】【聖】*
[^14]: 念【大】，以【宋】【元】【明】【宮】
[^15]: 觀【大】，〔－〕【宮】
[^*2-4]: 瘡【大】*，創【聖】*

「云何知作煙？除諸蚊[^*13-1]虻，牛[^16]遙見煙則來趣向屋舍。比丘亦[^17]如是，[^18]如所聞而說，除諸結使蚊[^*13-2]虻，以說法煙[^19]引眾生入於無我實相空舍中。

[^*13-1]: 虻【大】*，䗈【宋】【元】【明】【宮】【聖】*
[^16]: 遙【大】，這【聖】
[^17]: 如是【大】，爾【聖】【石】
[^18]: 如【大】，〔－〕【宋】【元】【明】【宮】
[^*13-2]: 虻【大】*，䗈【宋】【元】【明】【宮】【聖】*
[^19]: 引【大】，弘【石】

「云何知道？知[^20]牛所行來去好惡道；比丘亦如是，知八聖道能至涅槃，離斷常惡道。

[^20]: 牛【大】，中【聖】【石】

「云何知牛所宜處？能令牛[^21]番息少病；比丘亦如是，說佛法時，得清淨法喜，諸善根增盛。

[^21]: 番【大】，蕃【宋】【元】【明】【宮】

「云何[^22]知濟？知易入易[^23]度無波浪惡虫處；比丘亦如是，能至多聞比丘所問法。說法者知前[^24]人心利鈍、煩惱輕重，令[^25]入[^26]好濟，安隱得度。

[^22]: 知【大】，知度【宋】【元】【明】【宮】
[^23]: 度【大】，渡【宋】【元】【明】【宮】【聖】
[^24]: 人【大】，入【石】
[^25]: 入【大】，人【宋】【元】【明】【宮】
[^26]: 好【大】，將【宮】

「云何知安隱處？知所住處無虎、狼、師子、惡虫、毒獸；比丘亦如是，[^27]知四念處安隱，無煩惱、惡魔、毒獸，比丘入此，則安隱無患。

[^27]: 知【大】，〔－〕【宮】

「云何留乳？犢母愛念犢子故與乳，以留殘乳故犢母歡喜，則[^28]犢子不竭，牛主及放牛人，日日有益；比丘亦如是，居士白衣給施衣食，當知節量，不令[^29]罄竭，則檀越歡喜，信心不絕，受者無乏。

[^28]: 犢子【大】，續有【宋】【元】【明】【宮】，犢有【聖】【石】
[^29]: 罄【大】，都【宮】

「云何知養牛主？[^30]諸大[^31]特牛能守牛群故，應養護，不令羸瘦，飲以麻油，飾以瓔珞，標以鐵角，摩刷、[^32]讚譽稱等；比丘亦如是，眾僧中有威德大人，護益佛法，摧伏外道，能令八眾[^33]得種諸善根，隨其所宜恭敬供養等。」

[^30]: 諸【大】，護【宋】【元】【明】【宮】
[^31]: 特【大】，犢【宋】，明註曰犢南藏作牸
[^32]: 讚譽稱【大】，稱差【宋】【元】【明】【宮】，稱美【聖】【石】
[^33]: 得【大】，〔－〕【聖】【石】

放牛人聞此語已，如是思惟：「我[^34]等[^35]所知不過三四事，放牛師輩遠不過五六事，今聞此說，歎未曾有！若知此事，餘亦皆爾，實是一切智人，無復疑也。」

[^34]: 等【大】，等放牛人【宋】【元】【明】【宮】
[^35]: 所知不過三四事【大】，〔－〕【聖】【石】

是經，此中應廣說。以是故，知有一切智人。

問曰：

世間不應有一切智人。何以故？[^36]無見一切智人[^37]者。

[^36]: 無【大】，〔－〕【聖】【石】
[^37]: 者【大】，者尚不可得況一切智人【聖】【石】

答曰：

不爾！不見有二種，不可以不見故便言[^38]無。

[^38]: 無【大】，無也【聖】【石】

[^39]一者、事實有，以因緣覆故不見。譬如人[^40]姓族初，及雪山斤兩、恒[^41]河邊沙數，有而不可知。

[^39]: 一者【大】，〔－〕【宋】【宮】
[^40]: 姓族【大】，姓族之【石】，種旅之【聖】
[^41]: 河【大】，〔－〕【宋】【宮】【聖】，水【元】【明】【石】

二者、實無，[^42]無故不見。譬如第二頭、第三手，無因緣覆而[^43]不見。

[^42]: 無【大】，〔－〕【宋】【元】【明】【宮】【聖】
[^43]: 不【大】，不可【宋】【元】【明】【宮】

如是一切智人，因緣覆故汝不[^44]見，非無一切智人。何等是覆因緣？未得四信，心著惡邪；汝以是因緣覆故，不[^*44-1]見一切智人。

[^44]: 見【大】*，見不知【聖】【石】*
[^*44-1]: 見【大】*，見不知【聖】【石】*

問曰：

所知處無量故，無一切智人。諸法無量無邊，多人和合尚不能知，何況一[^45]人！以是故，無一切智人！

[^45]: 人【大】，人能知【聖】【石】

答曰：

如諸法無量，智慧[^46]亦無量無數無邊；如[^47]函大蓋亦大，[^*47-1]函小蓋亦小。

[^46]: 亦【大】，〔－〕【聖】【石】
[^47]: 函【大】*，伯【聖】【石】*
[^*47-1]: 函【大】*，伯【聖】【石】*

問曰：

佛自說佛法，不說餘經。若藥方、星宿、算經世典，如是等法；若[^48]是一切智人，何以不說？以是故，知非一切智人。

[^48]: 是【大】，〔－〕【聖】【石】

答曰：

雖知一切法，用故說，不用故不[^49]說；有人問故說，不問故不說。

[^49]: 說【大】，說亦【聖】【石】

復次，一切[^50]法略說有三種：一者、有為法，二者、無為法，三者、不可說法，[^51]此已攝一切法。

[^50]: 法【大】，法已【聖】【石】
[^51]: 此【大】，此三【宋】【元】【明】【宮】【聖】【石】

問曰：

十四難不答故，知非一切智人。何等十四[^52]難？

[^52]: 難【大】，難者【聖】【石】

世界及我常，世界及我無常，世界及我亦有常亦無常，世界及我亦非有常亦非無常；世界及我有邊，無邊，亦有邊亦無邊，亦非有邊亦非無邊；死後有神去後世，無神去後世，亦有神去亦無神去，[^53]死後亦非有神去亦非無神去後世；是身、是神，身異、神異。

[^53]: 死【大】，〔－〕【聖】【石】

若佛一切智人，此十四難何以不答？

答曰：

此事[^54]無實故不答。諸法有常，無此理；[^55]諸法斷，亦無此理；以是故，佛不答。譬如人問搆牛角得幾[^56]升乳，是為非問，不應答。

[^54]: 無實【大】，實無【聖】【石】
[^55]: 諸法【大】，〔－〕【聖】【石】
[^56]: 升【大】，斗【宋】【元】【明】【宮】【聖】【石】

復次，世界無窮，如車輪無初無[^57]後。

[^57]: 後【大】，後答【宋】【元】【明】

復次，答此無利有失，墮惡邪中。佛知十四難，常覆四諦諸法實相。如[^58]渡處有惡虫[^59]水，不應將人[^*58-1]渡；安隱無患處，可示人令[^*58-2]渡。

[^58]: 渡【大】*，度【宋】【元】【明】【宮】*
[^59]: 水【大】，〔－〕【宋】【元】【明】【宮】【聖】【石】
[^*58-1]: 渡【大】*，度【宋】【元】【明】【宮】*
[^*58-2]: 渡【大】*，度【宋】【元】【明】【宮】*

復次，有人言：是事非一切智人不能解，以人不能知，故佛不答。

復次，若人[^1]無言有，有言無，是名非一切智人；一切智人有言有，無言無。佛有不言無，無不言有，但說諸法實相，云何不名一切智人？譬如日不作高下，亦不作平地，等一而照；佛亦如是，[^2]非令有作無，[^3]非令無作有，常說實智慧光照諸法。如一道人問佛言：「大德！十二因緣佛作耶？[^4]他作耶？」[^5]佛言：「我不作十二因緣，餘人亦不作。有佛無佛，生因緣老死，是法常定住。」佛能說是[^6]生因緣老死，乃至無明因緣諸[^7]行。

[^1]: 無【大】，無有【聖】【石】
[^2]: 非令【大】，非【宋】【元】【明】【宮】，不【聖】，不令【石】
[^3]: 非令無【大】，非無【宋】【元】【明】【宮】，〔－〕【聖】，非【石】
[^4]: 他【大】，他人【聖】【石】
[^5]: 佛【大】，佛答【聖】【石】
[^6]: 生因【大】，因生【宮】
[^7]: 行【大】，行而不作【聖】【石】

復次，十四難中若答有過罪。[^8]若人問：「石女、黃門兒，長短好醜何類？」此不應答，以無兒故。

[^8]: 若【大】，如【聖】【石】

復次，此十四難，[^9]是邪見非[^10]真[^11]實；佛常以[^12]真實，以是故，置不答。

[^9]: 是【大】，〔－〕【宋】【元】【明】【宮】
[^10]: 真【大】，〔－〕【宋】【元】【明】【宮】
[^11]: 實【大】，實見【聖】【石】
[^12]: 真實【大】，實直見【聖】，真實見【石】

復次，置不答，是為答。有四種答：一、決[^13]了答，[^14]如佛第一涅槃安隱；二、解義答；三、反問答；四、置答。此中佛以置答。

[^13]: 了【大】，定【宋】【元】【明】【宮】【聖】【石】
[^14]: 如【大】，如說【聖】【石】

汝言無一切智人，有是言而無[^15]義，是大妄語。實有一切智人。何以故？得十力[^16]故：[^17]知處非處故，知因緣業報故，知諸禪定解脫故，知眾生根善惡故，知種種欲解故，知[^18]種種世間無量[^19]性故，知一切[^20]至處道故，[^21]先世行處憶念[^*29-1]知故，天眼[^22]分明得故，知一切漏盡故；淨不淨[^23]分明知故，說一切世界中上法故，得甘露味故，得中道故，知一切法若有為、若無為實相故，永離三界欲故。如是種種因緣故，佛為一切智人。

[^15]: 義【大】，議【聖】
[^16]: 故【大】，〔－〕【宋】【元】【明】【宮】【聖】【石】
[^17]: 知【大】，知是【聖】【石】
[^18]: 種種世間【大】，世間種種【聖】【石】
[^19]: 性【大】，姓【宮】
[^20]: 至【大】，住【宋】【元】【明】【宮】
[^21]: 先世【大】，宿世【聖】，知宿世【石】
[^*29-1]: 知【大】*，〔－〕【聖】【石】*
[^22]: 分明【大】，分了【聖】
[^23]: 分明【大】，分別【宋】【元】【明】【宮】【聖】

問曰：

有一切智[^24]人，何等人[^25]是？

[^24]: 人【大】，人是【聖】【石】
[^25]: 是【大】，〔－〕【石】

答曰：

是[^26]第一大人，三界尊，名曰佛。如讚佛偈說：

[^26]: 第【大】，等【宮】

「頂生轉輪王，　　[^27]如日月燈明；
釋迦[^28]貴種族，　　淨飯王太子。
生時動三千，　　須彌山海水；
為破老病死，　　哀愍故生世。
[^29]生時行七步，　　光明滿十方；
四[^30]觀發大音，　　我生胎分盡。
成佛說妙法，　　大音振法鼓；
以此覺眾生，　　[^31]世間無明睡。
如是等種種，　　希有事已[^32]現；
諸天及世人，　　見之皆歡喜！
佛相莊嚴身，　　[^33]大光滿月面；
一切諸男女，　　視之無厭足！
生身乳餔力，　　勝萬億香象；
神足力無上，　　智慧力無量。
佛身[^34]大光明，　　照曜佛身[^35]表；
佛在光明中，　　如月在光裏。
種種惡毀佛，　　佛亦無惡想；
種種稱譽佛，　　佛亦無憙想。
大慈視一切，　　怨親等無異；
一切有識類，　　咸皆知此事。
忍辱慈悲力，　　故能勝一切；
為度眾生故，　　世世受勤苦。
其心常一定，　　為眾作利益。
智慧力有十，　　無畏力有四，
不共有十八，　　無量功德藏。
如是等無數，　　希有功德力，
如師子無畏，　　破諸外道法，
轉無上梵輪，　　度脫諸三界。」

[^27]: 如【大】，若【宋】【元】【明】【宮】
[^28]: 貴種族【大】，貴族種【宋】【元】【明】【宮】，種貴族【聖】【石】
[^29]: 生時行七步【大】∞光明滿十方【聖】【石】
[^30]: 觀【大】，顧【聖】，願【石】
[^31]: 世間無明【大】，愚癡盲冥【聖】【石】
[^32]: 現【大】，出【宋】【元】【明】【宮】
[^33]: 大【大】，丈【宮】
[^34]: 大【大】，杖【聖】【石】
[^35]: 表【大】，衣【聖】【石】

是名為婆伽婆。

婆伽婆義無量，若廣說則[^36]廢餘事，以是故[^37]略說。

[^36]: 廢【大】，發【聖】
[^37]: 略【大】，略不具足【聖】【石】

大智度論卷第二
