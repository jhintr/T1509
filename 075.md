[^16]大智度論釋燈喻品第五十七之餘(卷七十五)

[^16]: （大智…五）十八字【大】，大智度論卷第七十五釋第五十七品下訖五十九品【宋】【宮】，大智度論卷第七十五釋第五十七品下訖第五十九品【元】，大智度論卷第七十五釋深奧品第五十七之下【明】，大智度經論卷第七十五釋第五十六品下訖第五十八品【聖】

聖者龍樹造

後秦龜茲國三藏鳩摩羅什譯

[^17]【經】

[^17]: 【經】【大】*，〔－〕【宋】【宮】*，不分卷【石】

須菩提白佛言：「世尊！菩薩摩訶薩用初心得阿耨多羅三藐三菩提？用後心得阿耨多羅三藐三菩提？世尊！是初心不[^18]至後心，後心不在初心。世尊！如是心心數法不俱，云何善根增益？若善根不[^19]增，云何當得阿耨多羅三藐三菩提？」

[^18]: 至【大】，在【聖】【石】，聖本有傍註在或本三字
[^19]: 增【大】，增益【聖】【石】

佛告須菩提：「我當為汝說譬喻，智者得譬喻，則於義易解。須菩提！譬如燃燈，為用初焰[^20]燋炷？為用後焰[^*20-1]燋炷？」

[^20]: 燋【大】*，焳【石】*
[^*20-1]: 燋【大】*，焳【石】*

須菩提言：「世尊！非初焰[^*20-2]燋炷，亦非離初焰。世尊！非後焰[^*20-3]燋炷，亦[^21]非離後焰。」

[^*20-2]: 燋【大】*，焳【石】*
[^*20-3]: 燋【大】*，焳【石】*
[^21]: 非【大】*，不【聖】*

「須菩提！於汝意云何？炷為[^*20-4]燋不？」

[^*20-4]: 燋【大】*，焳【石】*

「世尊！炷實[^*20-5]燋。」

[^*20-5]: 燋【大】*，焳【石】*

佛告須菩提：「菩薩摩訶薩[^22]亦如是，不用初心得阿耨多羅三藐三菩提，亦不離初心得阿耨多羅三藐三菩提；不用後心得阿耨多羅三藐三菩提，亦不離後心得阿耨多羅三藐三菩提，而得阿耨多羅三藐三菩提。須菩提！是中菩薩摩訶薩從初發意行般若波羅蜜，具足十地，得阿耨多羅三藐三菩提。」

[^22]: 亦【大】，〔－〕【宋】【元】【明】【宮】

須菩提白佛言：「世尊！何等是十地，菩薩具足已，得阿耨多羅三藐三菩提？」

佛言：「菩薩摩訶薩具足乾慧地、性地、八人地、見地、薄地、離欲地、已作地、辟支佛地、菩薩地、佛地——具足[^1]是地，得阿耨多羅三藐三菩提。須菩提！菩薩摩訶薩學是十地已，非初心得阿耨多羅三藐三菩提，亦不離初心得阿耨多羅三藐三菩提；非後心得阿耨多羅三藐三菩提，亦[^*21-1]非離後心得阿耨多羅三藐三菩提，而得阿耨多羅三藐三菩提。」

[^1]: 是【大】，是諸【聖】【石】
[^*21-1]: 非【大】*，不【聖】*

須菩提言：「世尊！是因緣法甚深，所謂非初心、非離初心，非後心、非離後心得阿耨多羅三藐三菩提，而得阿耨多羅三藐三菩提。」

佛告須菩提：「於汝意云何？若心滅已，是心更生不？」

「不也！世尊！」

「須菩提！於汝意云何？心生，是滅相不？」

「世尊！是滅相。」

「須菩提！於汝意云何？[^2]以心滅相，[^3]是滅不？」

[^2]: 以【大】，〔－〕【聖】【石】
[^3]: 是【大】，〔－〕【石】

「不也！世尊！」

佛告須菩提：「於汝意云何？亦如是住不？」

須菩提言：「世尊！亦如是住，如如住。」

佛告須菩提：「於汝意云何？若是心如如住，當[^4]作實際不？」

[^4]: 作【大】*，住【石】*

「不也！世尊！」

佛告須菩提：「於汝意云何？是[^5]如深不？」

[^5]: 如【大】*，如甚【宋】【元】【明】【宮】*

「世尊！甚[^6]深！」

[^6]: 深【大】，深甚深【宋】【元】【明】【宮】【聖】

「須菩提！於汝意云何？但如是心不？」

「不也！世尊！」

「離如是心不？」

「不也！世尊！」

「須菩提！於汝意云何？如見如不？」

「不也！世尊！」

「須菩提！於汝意云何？若菩薩能如是行，為行深般若波羅蜜不？」

須菩提言：「世尊！若菩薩摩訶薩能如是行，為行深般若波羅蜜。」

「須菩提！於汝意云何？菩薩摩訶薩如是行，是何處行？」

須菩提言：「世尊！若菩薩摩訶薩如是行，為無處所行。何以故？若菩薩摩訶薩行般若波羅蜜，住諸法如中，無如是念、無念處、無念者。」

佛告須菩提：「若菩薩摩訶薩如是行，為何處行？」

須菩提言：「世尊！是菩薩摩訶薩如是行，為第一義中行，二[^7]行不可得故。」

[^7]: 行【大】，相【元】【明】【聖】【石】

「須菩提！於汝意云何？若菩薩第一義無念中行，為行相不？」

「不也！世尊！」

[^8]佛告須菩提：「於汝意云何？是菩薩摩訶薩壞相不？」

[^8]: 佛告須菩提【大】，〔－〕【宋】【元】【明】【宮】【聖】

「不也！世尊！」

佛告須菩提：「云何名不壞相？」

須菩提言：「世尊！是菩薩摩訶薩行般若波羅蜜，不作是念：『我當壞諸法相。』世尊！菩薩摩訶薩行般若波羅蜜，未具足佛十力、四無所畏、四無礙智、大慈大悲、十八不共法，不得阿耨多羅三藐三菩提。世尊！菩薩摩訶薩以方便力故，於諸法亦不取相，亦不壞相。何以故？世尊！是菩薩摩訶薩知一切諸法自相空故。菩薩摩訶薩住是自相空中，為眾生故入三三昧，用三三昧成就眾生。」

須菩提言：「世尊！云何菩薩摩訶薩入三三昧成就眾生？」

佛言：「菩薩住是三三昧，見眾生作法中行，菩薩以方便力[^9]故，教令得無作；見眾生我相中行，以方便力[^*9-1]故，教令行空；見眾生一切相中行，以方便力故，教令行無相。如是，須菩提！菩薩摩訶薩行般若波羅蜜，入三三昧，以三三昧成就眾生。」

[^9]: 故【大】*，〔－〕【宋】【元】【明】【宮】*
[^*9-1]: 故【大】*，〔－〕【宋】【元】【明】【宮】*

[^10]【論】

[^10]: 【論】【大】*，〔－〕【宋】【宮】*

須菩提問佛：以初心得無上道，為用後心得者。

問曰：

須菩提何因緣故作是問難？

答曰：

須菩提上聞諸法不增不減，心自生疑：「若諸法不增不減，云何得無上道？復次，若以如實正行得無上道，唯佛能爾；菩薩未斷無明等煩惱，云何能如實正行？」

復次，須菩提此中自說難問因緣，所謂：「初心不至後心，後心不在初心，云何增益善根得無上道？」

如是等因緣，故作是問：「以初心得、後心得？」

佛以深因緣法答，所謂：「不但以初心得，亦不離初心得。」所以者何？若但以初心得、不以後心者，菩薩初發心，便應是佛；若無初心，云何有第二、第三心？第二、第三心以初心為根本因緣。

「亦不但後心、亦不離後心」者，是後心亦不離初心，若無初心，則無後心。初心集種種無量功德，後心則具足；具足故能斷煩惱習，得無上道。

須菩提此中自說難因緣：「初、後心心數法不俱，不俱者，則過去已滅，不得和合；若無和合，則善根不集；善根不集，云何成無上道？」

佛以現事譬喻答：「如燈炷，非獨初焰[^*20-6]燋，亦不離初焰，非獨後焰[^*20-7]燋，亦不離後焰而燈炷[^*20-8]燋。」

[^*20-6]: 燋【大】*，焳【石】*
[^*20-7]: 燋【大】*，焳【石】*
[^*20-8]: 燋【大】*，焳【石】*

佛語須菩提：「汝[^11]自見炷[^*20-9]燋，非初非後而炷[^*20-10]燋；我亦以佛眼見菩薩得無上道，不以初心得，亦不離初心，亦不以後心得，亦不離後心而得無上道。」燈譬菩薩道，炷喻無明等煩惱，焰如初地相應智慧乃至金剛三昧相應智慧。[^*20-11]燋無明等煩惱炷，亦[^*21-2]非初心智焰，亦非後心智焰，而無明等煩惱炷[^*20-12]燋盡，得成無上道。

[^11]: 自【大】，目【元】【明】
[^*20-9]: 燋【大】*，焳【石】*
[^*20-10]: 燋【大】*，焳【石】*
[^*20-11]: 燋【大】*，焳【石】*
[^*21-2]: 非【大】*，不【聖】*
[^*20-12]: 燋【大】*，焳【石】*

此中佛更解得無上道因緣，所謂：「菩薩從初發[^12]心來行般若波羅蜜，具足初地乃至十地，是十地皆佐助成無上道。」

[^12]: 心【大】，意【聖】【石】

「十地」者，乾慧地等。

「乾慧地」有二種：一者、聲聞，二者、菩薩。聲聞人獨為涅槃故，勤精進，持戒[^1]心清淨，堪任受道；或習觀佛三昧、或不淨觀，或行慈悲、無常等觀，分別集諸善法、捨不善法。雖有智慧，不得禪定水則不能得道，故名乾慧地。[^2]於菩薩，則初發心乃至未得順忍。

[^1]: 心【大】，〔－〕【宋】【元】【明】【宮】
[^2]: 於【大】，〔－〕【石】

「性地」者，聲聞人，從煖法乃至世間第一法。於菩薩，得順忍，愛著諸法實相，亦不生邪見，得禪定水。

「八人地」者，從苦法忍乃至道比[^3]智忍，是十五心。於菩薩則是無生法忍，入菩薩位。

[^3]: 智【大】，〔－〕【元】【明】【聖】【石】

「見地」者，初得聖果，所謂須陀洹果。於菩薩則是阿鞞跋致地。

「薄地」者，或須陀洹、或斯陀含，欲界九種煩惱分斷故。於菩薩，過阿鞞跋致地，乃至未成佛；斷諸煩惱，餘氣亦薄。

「離欲地」者，離欲界等[^4]貪欲諸煩惱，是名阿那含。於菩薩，離欲因緣故，得五神通。

[^4]: 貪【大】，貪等【聖】

「已作地」者，聲聞人得盡智、無生智，[^5]得阿羅漢。於菩薩，成就佛地。

[^5]: 得【大】，無著【聖】【石】，但聖本有傍註得或本三字

「辟支佛地」者，先世種辟支佛道因緣，今世得[^6]少因[^7]緣出家，亦觀[^8]深因緣法成道，名辟支佛。辟支迦，秦言因緣，亦名覺。

[^6]: 少【大】，小【聖】
[^7]: 緣【大】，緣初【聖】【石】
[^8]: 深【大】，察【聖】

「菩薩地」者，從乾慧地乃至離欲地，如上說。復次，菩薩地，從歡喜地乃至法雲地，皆名菩薩地。有人言：從一發心來乃至金剛三昧，名菩薩地。

「佛地」者，一切種智等諸佛法，菩薩於自地中[^9]行具足，於[^10]他地中觀具足，二事具故名具足。

[^9]: 行【大】，得【宋】【元】【明】【宮】
[^10]: 他【大】，地【宋】【元】【明】【宮】

問曰：

何以故不說菩薩似辟支佛地？

答曰：

餘地不說名字，辟支佛地說辟支佛名字故。

復次，菩薩能分別知眾生可以辟支佛因緣度者，是故菩薩以智慧行辟支佛事。如《首楞嚴經》中，文殊尸利七十二億反作辟支佛。

菩薩亦如是，滿足九地，修集佛法，十力、四無所畏等雖未具足，以修習近佛[^11]道故，名「具足」。以是故言：「十地具足故，得無上道。」

[^11]: 道【大】，〔－〕【宋】【元】【明】【宮】

是諸法皆因緣和合故，非初、亦不離[^12]初，非後、亦不離後，而得無上道。

[^12]: 初【大】，初亦【聖】【石】

須菩提尊重是法故歎言：「世尊！是因緣法甚深，所謂過去心不滅、不住，而能增益得無上道。是事甚深希有，難可信解！此心為住、為滅耶？」

「佛反問須菩提：『於汝意云何？若心滅已更生不』」者，諸法雖畢竟空、不生不滅，為眾生以六情所見生滅法故，問：「心已滅更生不？」

須菩提言：「不也！世尊！」何以故？心滅已，云何當更生？若心滅已更生，則墮常中。

「若心生，是滅相不」者，上問過去心已，今問：「現在心[^13]相當滅[^14]不？」

[^13]: 相【大】，相名必【宋】【宮】
[^14]: 不【大】，〔－〕【宋】【宮】

是故答：「是滅相。」何以故？生滅是相待法，有生必有滅故，先無今有、已有還無故。

「心滅相是滅不」者，若心滅相即是滅耶？更有滅耶？

答[^15]言：「不也！世尊！」何以故？若即是滅，則一心有兩時：生時、滅時。說無常者，心不過一念時。如《阿毘曇經》說：「有生法，有不生法；有欲生法，有不欲生法；有滅法，有不滅法；有欲滅法，有不欲滅法。」生法現在一心中有二種：一者、生，二者、欲滅。生非欲滅相，欲滅相非生。是事不然，故言「不也」。

[^15]: 言【大】，曰【石】

「當如是住不」者，若滅相非即是滅者，應常住不？若常住，即是不滅相。

佛如是[^16]翻覆難，須菩提理窮故，作是念：「我若言滅相即是滅，則一心墮二時；若言不滅，實是滅相，云何言不滅？」以上二理有過故，須菩提自以所證智慧答：「世尊！如是住，如如[^17]住。」

[^16]: 翻【大】，憣【聖】【石】
[^17]: 住【大】，〔－〕【宋】【宮】

「若是心如如住，當[^*4-1]作實際不」者，若說「心相同如住」者，如即是實際；若爾者，心可即作實際不？

[^*4-1]: 作【大】*，住【石】*

須菩提言：「不也！世尊！」何以故？須菩提久尊重是實際；心是虛誑法，小乘智慧力少，不能觀心即[^18]作實際，是故言：「不也！」

[^18]: 作【大】，是【聖】

問曰：

若須菩提已說「是心如如」，何以不得作實際？

答曰：

如名一切法實相，心實相亦名如。

須菩提心謂「凡夫六情所見，虛妄顛倒故有過」，今說「心相如實」，無咎，故言「如如住」。今實際即是涅槃，須菩提久貴涅槃故，不能即以心為涅槃，是故言：「不也！」復次，以實際無相故，不得言「心即是實際」。

「是[^*5-1]如深不」者，以須菩提言「心如如住」，復言「不得作實際」，是故問：「如[^19]是甚深不？」

[^*5-1]: 如【大】*，如甚【宋】【元】【明】【宮】*
[^19]: 是【大】，〔－〕【宋】【元】【明】【宮】

須菩提不能遍知故，答言：「甚深！」

「但如是心不？」

須菩提答言：「不也！世尊！」何以故？如是一相、不二相；心憶想分別因緣生[^20]故，是二相。如無所知，心有所知。又復如畢竟清淨故無所知，心有所覺知故。

[^20]: 故【大】，故心【聖】【石】

離如，心亦如是。何以故？一切法皆有如，云何離如而有心？

佛問須菩提：「如能見如不？」

答：如中無分別——是知、是可知；是菩薩不住如、法性、實際，[^21]真行深菩薩道。

[^21]: 真【大】，直【宋】【元】【明】【宮】【聖】

佛問須菩提：「若如是行，能行深般若波羅蜜不？」

須菩提自觀小乘淺薄、觀大乘法深故，答言：「如是行，是為行深般若波羅蜜。」

爾時，有未得無生法忍菩薩聞是法則心高，自謂：「出小乘，深入大乘。」佛欲破其高心故，問須菩提：「菩薩如是行，為何處行？」

須菩提言：「如是行，為無處所行。」何以故？菩薩住如中，無所分別故。

菩薩聞無處所行，或墮斷滅中，是故佛復問須菩提：「菩薩行般若，為何處行？」

須菩提言：「第一義中行。」第一義相者，無有二相。

佛語須菩提：「於汝意云何？若菩薩無念行第一義，是行取相法不？」

須菩提言：「不也！世尊！」何以故？一切法畢竟空，無憶念，即[^1]是不行相。

[^1]: 是【大】，〔－〕【宋】【元】【明】【宮】

佛問須菩提：「是菩薩壞相得無相不？」

須菩提言：「不也！」相從本[^2]已來無，但為除顛倒故，不壞法相。

[^2]: 已【大】，以【聖】

佛語須菩提：「若不壞相，云何行無相行？」

須菩提言：「世尊！菩薩不作是念：『我當破相故行般若。』是菩薩未具足佛十力等諸佛法，以方便力故，不作有相、不作無相。」

何以故？若取相，是相皆虛誑妄語，有諸過失；若破相，則墮斷滅中，亦多過失。是故不取有相、不取無相。取相即是有法，不取相即是無法；方便力故，離是[^3]有、無二邊，行於中道。

[^3]: 有【大】，〔－〕【宋】【宮】

此中佛自說因緣，所謂：「知一切法自性空故，不著有無。」自相空破一切法相，亦自破其相。

菩薩住是自[^4]相空中起三三昧，利益眾生。眾生於六道中，種種作願受身。有人不攝心，不能修福，自放恣隨意造業。若墮地獄，臨死時，冷風逼切，則願欲得火，便入地獄等三惡道；若得為人，貧窮下賤。有人攝心，能折伏慳貪，行布施、持戒等善行，是人生欲界人天中富樂處。有人離欲界，除五蓋，因信等五根，得五支等諸禪，則生色界。有人捨諸色相，滅有對相，不念[^5]雜相故，入無邊虛空處無色定等。是諸所[^6]作，皆是邪願。何以故？久久皆當破壞墮落；譬如以繩繫鳥，繩盡復還。菩薩以是無作三昧斷眾生作願。

[^4]: 相【大】，性【石】
[^5]: 雜【大】，異【聖】【石】
[^6]: 作【大】，行【石】

又復是身皆空，但有[^7]筋骨、五藏，血塗、皮裹，不淨充滿，風隨心動作；是心生滅不住，如幻如化，無定實相。眾生見是來去、語言諸相故，謂有人、有我、有我所，起顛倒心，但憶[^8]想分別故，有是錯謬。菩薩以空三昧斷眾生我、我所心，令住空中。

[^7]: 筋【大】，𮏴【宋】【宮】【石】
[^8]: 想【大】，念【聖】【石】

又復眾生取諸男女、色聲香味、好醜、脩短相，以取相故，生種種煩惱，受諸憂苦。菩薩以是無相三昧斷眾生諸相，令住無相。

問曰：

若教化眾生令得空便足，何用無相、無作三昧？

答曰：

眾生根有利、鈍。利根者聞空，即得無相、無作。鈍根者聞空破諸法，即取空相，是故說「無相」。若人雖知空、無相，因是智慧，更欲作身；是有為法，有種種過患，是故不應作身，如經說：「離菩薩身，餘身彈指頃不可樂，何況久住！」是故說「無作」。[^9]以是因緣故，具說三三昧，教化眾[^10]生。[^11]

[^9]: 以【大】，是以【宋】【元】【明】【宮】
[^10]: 生【大】，（生釋第五十六品竟，大智度經卷第七十五）【石】
[^11]: 卷第七十五終【石】

[^12]大智度論釋夢中入三昧品第五十八

[^12]: 卷第七十六首【石】，（（大智…八））十五字＝（（大智度論釋夢行品第五十八））十二字【宋】【元】【宮】但八字下宮本有品字，（（釋夢行品第五十八））八字【明】，（（摩訶般若波羅蜜夢入三昧品第五十七））十六字【聖】，（（摩訶般若波羅蜜品第五十七夢入三昧卷七十六））二十字【石】

[^*17-1]【經】

[^*17-1]: 【經】【大】*，〔－〕【宋】【宮】*，不分卷【石】

爾時，舍利弗問須菩提：「若菩薩摩訶薩夢中入三三昧：空、無相、無作三昧，寧有益於般若波羅蜜不？」

須菩提報舍利弗：「若菩薩晝日入三三昧有益於般若波羅蜜，夜夢中亦當有益。何以故？晝、夜夢中等無異[^13]故。舍利弗！若菩薩摩訶薩晝日行般若波羅蜜有益，是菩薩夢中行般若波羅蜜亦應有益。」

[^13]: 故【大】，〔－〕【宋】【元】【明】【宮】

舍利弗問須菩提：「菩薩摩訶薩若夢中所作業，[^14]是業有集成不？如佛說，一切法如夢。以是故不應集成。何以故？夢中無有法集成。若覺時憶[^15]想分別，應有集成！」

[^14]: 是【大】，有【聖】，聖本有傍註是或本三字
[^15]: 想【大】，相【聖】

須菩提語舍利弗：「若人夢中殺眾生，覺已憶念，取相分別：『我殺是快耶？』舍利弗！是事云何？」

舍利弗言：「無緣業不生，無緣思不生；有緣業生，有緣思生。」

「舍利弗！如是！如是！無緣業不生，無緣思不生；有緣業生，有緣思生。於見聞覺知法中心生，不從不見聞覺知法中心生，是中心有淨有垢。以是故，舍利弗！有緣故業生，不從無緣生；有緣[^16]故思生，不從無緣生。」

[^16]: 故【大】，〔－〕【宋】【元】【明】【宮】

舍利弗語須菩提：「如佛說，一切諸業、諸思自相離。云何言『有緣故業生，無緣不生；有緣故思生，無緣[^17]不生』？」

[^17]: 不【大】，思不【宋】【元】【明】【宮】

須菩提語舍利弗：「取相故，有緣業生，不從無緣生；取相故，有緣思生，不從無緣生。」

舍利弗語須菩提：「若菩薩摩訶薩夢中布施、持戒、忍辱、精進、禪定、修智慧，是善根福德迴向阿耨多羅三藐三菩提，是實迴向不？」

須菩提語舍利弗：「彌勒菩薩今現在前，佛授不退轉記，當作佛；當問彌勒，彌勒當答。」

舍利弗白彌勒菩薩：「須菩提言：『彌勒菩薩今現在前，佛[^18]受不退轉記，當作佛；彌勒當答！』」

[^18]: 受【大】，授【宋】【元】【明】【宮】【聖】【石】

彌勒菩薩語舍利弗：「當以彌勒名答耶？若色、受、想、行、識答耶？若色空答耶？若受、想、行、識空[^19]答？是色不能答，受、想、行、識不能答；色空不能答，受、想、行、識空不能答。我不見是法可答，[^20]不見能答者；我不見是人[^21]授記，亦不見法可[^*21-1]授記者，亦不見[^*21-2]授記處。是一切法皆無二無別。」

[^19]: 答【大】，答耶【宋】【元】【明】【宮】【聖】
[^20]: 不見【大】，〔－〕【宋】【宮】【聖】
[^21]: 授【大】*，受【宋】【元】【明】【宮】【聖】【石】*
[^*21-1]: 授【大】*，受【宋】【元】【明】【宮】【聖】【石】*
[^*21-2]: 授【大】*，受【宋】【元】【明】【宮】【聖】【石】*

舍利弗語彌勒菩薩：「如仁者所[^1]說，如是為得法作證不？」

[^1]: 說【大】，記【宋】【宮】

彌勒答舍利弗：「如我所說法，如是不證。」

爾時，舍利弗作是念：「彌勒菩薩智慧甚深，[^2]久行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，用無所得故，能如是說。」

[^2]: 久行【大】，久得【聖】

爾時，佛告舍利弗：「於汝意云何？汝用是法得阿羅漢，見是法不？」

舍利弗言：「不見也。」

「舍利弗！菩薩摩訶薩行般若波羅蜜亦如是，不作是念：『是法當得[^*21-3]授記，是法已[^*21-4]授記，是法當得阿耨多羅三藐三菩提。』如是，舍利弗！菩薩摩訶薩行般若波羅蜜，不疑我若得、若不得，自知實得阿耨多羅三藐三菩提。」

[^*21-3]: 授【大】*，受【宋】【元】【明】【宮】【聖】【石】*
[^*21-4]: 授【大】*，受【宋】【元】【明】【宮】【聖】【石】*

[^*10-1]【論】

[^*10-1]: 【論】【大】*，〔－〕【宋】【宮】*

問曰：

舍利弗何以[^3]故夢難菩薩三三昧？

[^3]: 故【大】，以【宋】【元】【明】【宮】【石】，〔－〕【聖】

答曰：

以夢虛誑、如狂、非實見故；是三三昧是實法。

又復餘處說：夢中亦有三種：善、不善、無記。若菩薩善心行三三昧，應得福德；然夢是狂癡法，不應於中行實法得果報！若有實法，不名為夢。以是故問：「若菩薩夢中行三三昧，增益般若波羅蜜福德，集善根，近佛道不？」

須菩提意：「若言有益，夢是虛誑，般若是實法，云何得增益？若言無益，夢中有善，云何無益？」不得答言有益、無益，是故須菩提離此二邊難，故以諸法實相[^4]答，尚破晝日所行，何況夢中！作是言：「舍利弗！菩薩若晝日行般若有益者，夜亦應有益；而晝日無益故，何況夢中！」何以故？般若波羅蜜，不分別有晝、夜。

[^4]: 答【大】，益【宋】【元】【明】【宮】

舍利弗聞須菩提所說，既知般若無增無[^5]減，不應復難。

[^5]: 減【大】，咸【聖】

今更因餘事問夢中：「須菩提！若夢中所作業，[^6]是業有集成[^7a]不？」「[^7b]集成」者，是業實集能成果報不？

[^6]: 是業【大】，〔－〕【宮】【聖】
[^7a]: 不【大】，〔－〕【元】【明】【宮】【聖】
[^7b]: 集成【大】，〔－〕【元】【明】【宮】【聖】

是業若有實，佛常說「一切法空如夢」，不應得集成！何以故？是夢心微弱故，不能集成。晝日微弱心，尚不能集成，何況夢中！若[^8]夢覺已，分別夢中生善、不善心，是應集成。

[^8]: 夢【大】，〔－〕【宋】【元】【明】【宮】

須菩提語舍利弗：「如人夢中殺人，覺已，分別[^9]我殺是快耶？舍利弗！是業云何，為集成不？」

[^9]: 我【大】，〔－〕【宋】【宮】

舍利弗語須菩提：「一切業若晝、若夢皆從因緣生，無因緣則不生。」

須菩提可其言：「如是！業有因緣生、無因緣不生，思有因緣生、無因緣不生。」

業者，身口業；思者，但意業。思是真業，身口業為思故名為業。是三業因四種法：若見、若聞、[^10]若覺、若知，因此四種則心生；是心隨因緣生，或淨、或不淨。不淨，罪業；淨，福業。是故若夢中所見，皆因先見、聞、覺、知。夢中所作善惡，為眠覆心、不自在故，無有勢力，不能集成果報；若是業得覺時，善惡心和合故，能助成果報。

[^10]: 若覺若知【大】，若知若覺【聖】

須菩提意謂：「夢中業實有集成。何以故？有因緣起故。晝日心、夢中心無異。所以者何？皆因四種生故。」

舍利弗以空難須菩提：「如佛說，一切諸業自相離。汝云何定說『[^11]諸業有因緣生，無因緣不生』？」

[^11]: 諸【大】，〔－〕【聖】

須菩提答：「諸法雖空、遠離相，而凡夫取相，有[^12]因緣故業生；若不取相，無因緣則不生。是故一切業皆從取相因緣生故有，晝日、夢中無異。」

[^12]: 因【大】，〔－〕【宋】【元】【明】【宮】

舍利弗復問：「若菩薩夢中行六波羅蜜，迴向無上道，是實迴向不？」

舍利弗難：「若夢中、晝日無異者，是夢中迴向應當是實！又復若晝日著心取相，不名為迴向，何況眠睡覆心！」

須菩提以此二難深，難答故，語舍利弗：「當問彌勒。」

問曰：

彌勒何以但說空而不答？

答曰：

是二大弟子為利益菩薩故，分別覺、夢若同、若異。以佛常說「一切法如夢」故，若晝日行道，夢中亦應行道。

彌勒知[^13]見二人各有所執、不能通達[^14]故，是故彌勒不答。

[^13]: 見【大】，〔－〕【聖】
[^14]: 故【大】，〔－〕【宋】【元】【明】【宮】

復有人言：彌勒以是空答。

舍利弗問彌勒：「如所說空，以此為證不？」

舍利弗意：「若以此法為證，即欲[^15]生難：『云何為證？』若不證，汝自[^16]不得、不知，云何能說？」

[^15]: 生【大】，此【宮】
[^16]: 不【大】，云【宋】

彌勒意：「汝以涅槃為證，我以涅槃亦空、無所得故不證。」

有人言：彌勒未具足佛法故，說言「不證」；菩薩法，應知空、無相、無作法，不應證。

爾時，舍利弗作是念：「彌勒菩薩其智甚深，能如是說。」能知涅槃相而不取證，是名甚深。此中舍利弗自說因緣：「久行六波羅蜜故，其智甚深。」舍利弗意：「彌勒次當作佛，應當能答而今不答。」

是故佛還問舍利弗：「於汝意云何？汝見用是法得阿羅漢不？」

舍利弗言：「不見。」何以故？是法空、無相、無作，云何得見？若見，即是有相。肉眼、天眼分別取相，故不應見；慧眼無分別相，故亦不見。以是故言不見。

佛言：「菩薩摩訶薩亦如是，得無生忍時，不作是言：『見是法，得授記，當得無上道。』雖不作是見，亦不生疑：『我不得無上道。』如汝雖不見法，亦不疑我成阿羅漢、不成阿羅漢。」

[^*17-2]【經】

[^*17-2]: 【經】【大】*，〔－〕【宋】【宮】*，不分卷【石】

佛告須菩提：「有菩薩摩訶薩行檀波羅蜜時，若見眾生飢寒凍餓、衣服弊壞，菩薩當作是願：『我隨爾所時行檀波羅蜜，我得阿耨多羅三藐三菩提時，令我國土眾生無如是事。衣服、飲食、資生之具，當如四天王天、三十三天、夜摩天、兜率陀天、化樂天、他化自在天。』須菩提！菩薩摩訶薩作如是行，能具足檀波羅蜜、近阿耨多羅三藐三菩提。

「復次，須菩提！菩薩摩訶薩行尸羅波羅蜜時，見眾生殺生乃至邪見，短壽、多病、顏色不好、無有威德、貧乏財物、生下賤家、形殘醜陋，當作是願：『我隨爾[^1]所時行尸羅波羅蜜，如我得佛時，令我國土眾生無如是事。』須菩提！菩薩摩訶薩作如是行，能具足尸羅波羅蜜、近阿耨多羅三藐三菩提。

[^1]: 所時【大】，時所【聖】

「復次，須菩提！菩薩摩訶薩行羼提波羅蜜時，見諸眾生互相瞋恚罵詈，刀杖瓦石共相殘害奪命，當作是願：『我隨爾所時行羼提波羅蜜，[^2]我作佛時，令我國土眾生無如是事。相視如父、如母，如兄、如弟，如姊、如妹，如善知識，皆行慈悲。』須菩提！菩薩摩訶薩作如是行，能具足羼提波羅蜜、近阿耨多羅三藐三菩提。

[^2]: 我作佛時【大】，〔－〕【宋】【元】【明】【宮】

「復次，須菩提！菩薩摩訶薩行毘梨耶波羅蜜時，見眾生懈怠、不勤精[^3]進、棄捨三乘——聲聞、辟支佛、佛乘，當作是願：『我隨爾所時行毘梨耶波羅蜜，如我得阿耨多羅三藐三菩提時，令我國土眾生無如是事。一切眾生勤修精進，於三乘道各得度脫。』須菩提！菩薩摩訶薩作如是行，能具足毘梨耶波羅蜜、近阿耨多羅三藐三菩提。

[^3]: 進【大】，集【聖】

「復次，須菩提！菩薩摩訶薩行禪波羅蜜時，見眾生為五蓋所覆：婬欲、瞋恚、睡眠、掉悔、疑，失於初禪乃至第四禪，失慈、悲、喜、捨、虛空處、識處、無所有處、非有想非無想處，當作是願：『我隨爾所時行禪波羅蜜，如我得阿耨多羅三藐三菩提時，令我國[^4]土眾生無如是事。』須菩提！菩薩摩訶薩作如是行，能具足禪波羅蜜、近阿耨多羅三藐三菩提。

[^4]: 土【大】，土中【聖】

「復次，須菩提！菩薩摩訶薩行般若波羅蜜時，見眾生愚癡，失世間、出世間正見，或說無[^5]業、無業因緣，或說神常、或說斷滅，或說無所有，當作是願：『我隨爾[^6]所時行般若波羅蜜，淨佛[^7]世界、成就眾生，如我得阿耨多羅三藐三菩提時，令我國土眾生無如是事。』須菩提！菩薩摩訶薩作如是行，能具足般若波羅蜜、近一切種智。

[^5]: 業【大】，常【宋】
[^6]: 所時【大】，時所【宋】【宮】
[^7]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見眾生住於三聚：一者、必正聚，二者、[^8]必邪聚，三者、不定聚，當作是願：『我隨爾所時行六波羅蜜，淨佛[^*7-1]世界、成就眾生，我得佛時，令我國土眾生[^9]無邪聚，乃至無其名。』須菩提！菩薩摩訶薩作如是行，能具足六波羅蜜、近一切種智。

[^8]: 必邪【大】，畢耶【聖】
[^*7-1]: 世界【大】*，國土【聖】【石】*
[^9]: 無【大】，無定【聖】【石】

「復次，須菩提！菩薩摩訶薩行六波羅蜜時，見地獄中眾生，畜生、餓鬼中眾生，當作是願：『我隨爾所時行六波羅蜜，淨佛[^*7-2]世界、成就眾生，我得佛時，令我國土中乃至無三惡道名！』須菩提！菩薩摩訶薩作如是行，能具足六波羅[^10]蜜、近一切種智。

[^*7-2]: 世界【大】*，國土【聖】【石】*
[^10]: 蜜【大】，蜜疾【聖】【石】

「復次，須菩提！菩薩摩訶薩行六波羅蜜時，見是大地株杌、荊棘、山陵、溝[^11]坑、穢惡之處，當作是願：『我隨爾所時行六波羅蜜，淨佛[^*7-3]世界、成就眾生，我作佛時，令我國土無如是惡，地平如掌。』須菩提！菩薩摩訶薩作如是行，能具足六波羅蜜、近一切種智。

[^11]: 坑【大】，𭏹【石】
[^*7-3]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見是大地純土，無有金銀珍寶，當作是願：『我隨爾所時行六波羅蜜，淨佛[^*7-4]世界、成就眾生，我作佛時，令我國土以金沙布地。』須菩提！菩薩摩訶薩作如是行，能具足六波羅蜜、近一切種智。

[^*7-4]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見眾生有所戀著，當作是願：『我隨爾所時行六波羅蜜，淨佛[^*7-5]世界、成就眾生，我作佛時，令我國土眾生無所戀著。』須菩提！菩薩摩訶薩作如是行，能具足六波羅蜜、近阿耨多羅三藐三菩提。

[^*7-5]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見四姓眾生——剎帝利、婆羅門、鞞舍、[^12]首陀羅，當作是願：『我隨爾所時行六波羅蜜，淨佛[^*7-6]世界、成就眾生，我作佛時，令我國土眾生無四姓之名。』須菩提！菩薩摩訶薩作如是行，能具足六波羅蜜、近阿耨多羅三藐三菩提。

[^12]: 首【大】，〔－〕【宋】【宮】
[^*7-6]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見眾生有下、中、上，[^13]生下、中、上家，當作是願：『我隨爾所時行六波羅蜜，淨佛[^*7-7]世界、成就眾生，我作佛時，令我國土眾生無如是優劣。』須菩提！菩薩摩訶薩作如是行，能具足六波羅蜜，近一切種智。

[^13]: 生【大】，〔－〕【聖】【石】
[^*7-7]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見眾生種種別異色，當作是願：『我隨爾所時行六波羅蜜，淨佛[^*7-8]世界、成就眾生，我作佛時，令我國土眾生無種種別異色，一切眾生皆端[^14]政淨潔，妙色成就。』須菩提！菩薩摩訶薩作如是行，能具足六波羅蜜，近一切種智。

[^*7-8]: 世界【大】*，國土【聖】【石】*
[^14]: 政【大】，正【宋】【元】【明】

「復次，須菩提！菩薩摩訶薩行六波羅蜜時，見眾生有主，當作是願：『我隨爾所時行六波羅蜜，淨佛[^*7-9]世界、成就眾生，我作佛時，令我國土眾生無有主名，乃至無[^1]其形像，除佛法王。』須菩提！菩薩摩訶薩作如是行，能具足六波羅蜜，近一切種智。

[^*7-9]: 世界【大】*，國土【聖】【石】*
[^1]: 其【大】，異【元】【明】

「復次，須菩提！菩薩摩訶薩行六波羅蜜時，見眾生有[^2]六道別異，當作是願：『我隨爾所時行六波羅蜜，淨佛[^*7-10]世界、成就眾生，我作佛時，令我國土眾生無六道之名：是地獄，是畜生，是餓鬼，是神，是天，是人；一切眾生皆同一業，修四念處乃至八聖道分。』須菩提！菩薩摩訶薩作如是行，能具足六波羅[^3]蜜，近一切種智。

[^2]: 六【大】，五【宮】
[^*7-10]: 世界【大】*，國土【聖】【石】*
[^3]: 蜜【大】，蜜疾【宋】【元】【明】【宮】

「復次，須菩提！菩薩摩訶薩行六波羅蜜時，見眾生有四生：卵生、胎生、濕生、化生，當作是願：『我隨爾所時行六波羅蜜，淨佛[^*7-11]世界、成就眾生，我作佛時，令我國土眾生無三種生，等一化生。』須菩提！菩薩摩訶薩作如是行，能具足六波羅蜜，近一切種智。

[^*7-11]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，見眾生無五神通，當作是願：『我隨爾所時行六波羅蜜，淨佛[^*7-12]世界、成就眾生，我作佛時，令我國土眾生[^4]一切皆得五[^5]神通。』乃至近一切種智。

[^*7-12]: 世界【大】*，國土【聖】【石】*
[^4]: 一切【大】，〔－〕【聖】
[^5]: 神【大】，〔－〕【聖】

「復次，須菩提！菩薩摩訶薩行六波羅蜜時，見眾生有大小便患，當作是願：『我作佛時，令我國土眾生皆以[^6]法喜為食，無有便利之患。』乃至近一切種智。

[^6]: 法【大】，歡【宋】【元】【明】【宮】

「復次，須菩提！菩薩摩訶薩行六波羅蜜時，見眾生無有光明，當作是願：『[^7]我作佛時，令我國土眾生皆有光明。』乃至近一切種智。

[^7]: 我作佛時【大】，〔－〕【宋】【元】【明】【宮】【聖】

「復次，須菩提！菩薩摩訶薩行六波羅蜜時，見有日月、時節、歲數，當作是願：『我作佛時，令我國土中無有日月、時節、歲數之名。』乃至近一切種智。

「復次，須菩提！菩薩摩訶薩行六波羅蜜時，見眾生短命，當作是願：『我作佛時，令我國土中眾生壽命無量劫。』乃至近一切種智。

「復次，須菩提！菩薩摩訶薩行六波羅蜜時，見眾生無有相好，當作是願：『我作佛時，令我國土中眾生皆有三十二相成就。』乃至近一切種智。

「復次，須菩提！菩薩摩訶薩行六波羅蜜時，見眾生離諸善根，當作是[^8]願：『我作佛時，令我國土中眾生諸善根成就，以是福[^9]德，供養諸佛。』乃至近一切種智。

[^8]: 願【大】，〔－〕【石】
[^9]: 德【大】，德能【元】【明】

「復次，須菩提！菩薩摩訶薩行六波羅蜜時，見眾生有三毒、四病，當作是願：『我作佛時，令我國土[^10]中眾生無四種病：冷、熱、風病、三種雜病，及三毒病。』乃至近一切種智。

[^10]: 中【大】，〔－〕【聖】

「復次，須菩提！菩薩摩訶薩行六波羅蜜時，見眾生有三乘，當作是願：『我作佛時，令我國土中眾生無二乘之名，純一大乘。』乃至近一切種智。

「復次，須菩提！菩薩摩訶薩行六波羅蜜時，見眾生有增上慢，當作是願：『我作佛時，令我國土中眾生無增上慢之名。』乃至近一切種智。

「復次，須菩提！菩薩摩訶薩行六波羅蜜時，應作是願：『若我光明、壽命有量，僧數有限，當作是願：「我行六波羅蜜，淨佛[^*7-13]世界、成就眾生；我作佛時，令我光明、壽命無量，僧數無限。」』乃至近一切種智。

[^*7-13]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，應作是願：『若我國土有量，當作是願：「我隨爾所時行六波羅蜜，淨佛[^*7-14]世界、成就眾生；我作佛時，令我一國土如恒河沙等諸佛[^*7-15]世界。」』須菩提！菩薩摩訶薩作如是行，能具足六波羅蜜，近一切種智。

[^*7-14]: 世界【大】*，國土【聖】【石】*
[^*7-15]: 世界【大】*，國土【聖】【石】*

「復次，須菩提！菩薩摩訶薩行六波羅蜜時，當作是念：『雖生死道長、眾生性多，爾時應如是[^11]正憶念——生[^12]死邊如虛空，眾生[^13]性邊亦如虛空，是中實無生死往來，亦無解脫者。』菩薩摩訶薩作如是行，能具足六波羅蜜，近一切種智。」

[^11]: 正【大】，心【聖】
[^12]: 死【大】，死無【聖】【石】
[^13]: 性【大】，性無【聖】【石】

[^*10-2]【論】

[^*10-2]: 【論】【大】*，〔－〕【宋】【宮】*

問曰：

有何次第故，說菩薩見眾生饑寒、凍餓等？

答曰：

菩薩過聲聞、辟支佛地，得無生法忍、[^*21-5]授記，更無餘事，唯行淨佛[^*7-16]世界、成就眾生。今說淨佛[^*7-17]世界因緣，見不淨[^*7-18]世界相，願我國土無如是事。[^14]是故次第說是事。

[^*21-5]: 授【大】*，受【宋】【元】【明】【宮】【聖】【石】*
[^*7-16]: 世界【大】*，國土【聖】【石】*
[^*7-17]: 世界【大】*，國土【聖】【石】*
[^*7-18]: 世界【大】*，國土【聖】【石】*
[^14]: 是【大】，〔－〕【石】

菩薩行檀波羅蜜時，若見眾生飢渴、衣服弊壞，即作念言：「我[^15]今福德、智慧未成就，不能給足眾生所須；若我但行慈悲心，[^16]則於眾生無益。我當爾所時，深行三種福德，住三種福德中，能令貧窮眾生皆得滿足：若作轉輪聖王、若作天王、若作神通聖人，則能多引導眾生，破其[^17]堅貪，令住布施。」以是眾生布施[^18]乃至菩薩布施因緣故，後成佛時，國土中無有貧[^19]窮者，心生隨意所得，如欲界第六天所有諸物。菩薩如是隨爾所時積集檀波羅蜜功德故，充滿一切。何以故？一切有為法屬因緣，行善因緣具足故，[^20]皆隨意得果報。

[^15]: 今【大】，〔－〕【宋】【元】【明】【宮】
[^16]: 則【大】，時【聖】
[^17]: 堅【大】，慳【宋】【元】【明】【宮】【聖】【石】
[^18]: 乃至【大】，及【宮】【聖】【石】
[^19]: 窮【大】，乏【聖】【石】
[^20]: 皆【大】，皆應【宋】【元】【明】【宮】

復次，眾生破尸羅波羅蜜因緣故，短命、多病、無有威德等；菩薩作是願：「我自具足持戒，亦教眾生令持戒。」

餘殘諸願亦如是，隨義分別。

最後願義不明了，今當略說。菩薩作如[^1]是[^2]上願已，疲厭心起：「佛道無量無數阿僧祇劫行諸功德，然後可得；但一劫歲數不可得數，故佛以譬喻示人，何況無量無邊阿僧祇劫經此生死受諸苦惱！眾生亦無量無邊，非可譬喻算數所及，但[^3]以三千大千世界中微塵等眾生猶尚難度，何況十方無量世界微塵等眾生而可得度！」以是事故，或心生退沒，是名邪憶念。

[^1]: 是【大】，〔－〕【宋】【元】【明】【宮】
[^2]: 上【大】，〔－〕【聖】
[^3]: 以【大】，如【宋】【元】【明】【宮】【聖】【石】

是故佛教是菩薩正憶念：生死雖長，是事皆空，如虛空、如夢中所見，非實長遠，不應生厭心。又未來世亦是一念所緣，亦非長遠。

復次，菩薩無量福德智慧力故，能超無量劫。如是種種因緣故，不應生[^4]厭心。

[^4]: 厭【大】，〔－〕【石】

此中佛說大因緣，所謂：「生死如虛空，眾生亦如是；眾生雖多，亦無定實眾生。如眾生無量無邊，佛智慧亦無量無邊，度亦不難，是故菩薩不應生疲厭[^5]心。」

[^5]: 心【大】，心釋第五十七品竟【聖】【石】

[^6]大智度論釋恒伽提婆品第五十九

[^6]: （大智…九）十四字【大】，大智論釋河天品第五十九【宋】，大智度論釋河天品第五十九【元】，大智論釋河天品第五十九品【宮】，釋河天品第五十九經作恒伽提婆品【明】，摩訶般若波羅蜜恒伽提婆品第五十八【聖】【石】

[^*17-3]【經】

[^*17-3]: 【經】【大】*，〔－〕【宋】【宮】*，不分卷【石】

爾時，有[^7]一女人，字恒伽提婆，在眾中坐。是女人從坐起，偏袒右肩，右膝著地，合[^8]掌白佛言：「世尊！我當行六波羅蜜，取淨佛[^*7-19]世界，[^9]如般若波羅蜜中所說，我盡當行。」是時，女人以金銀華及水陸生華、種種莊嚴供養之具、金[^10]縷織成[^11]疊兩張，以散佛上；散已，於佛頂上虛空中化成四柱寶臺，端[^12]正嚴好。是女人持是[^13]功德，與一切眾生共之，迴向阿耨多羅三藐三菩提。

[^7]: 一【大】，〔－〕【聖】【石】
[^8]: 掌【大】*，手【宋】【元】【明】【宮】【聖】【石】*
[^*7-19]: 世界【大】*，國土【聖】【石】*
[^9]: 如【大】，如佛【宮】【聖】
[^10]: 縷【大】，鏤【聖】【石】
[^11]: 疊【大】，㲲【元】【明】
[^12]: 正【大】，政【聖】，攻【石】
[^13]: 功德與【大】，功功德【元】

爾時，世尊知是女人深心因緣，即時微笑。如諸佛法種種色光從口中出，青、黃、赤、白、紅、縹，遍照十方無量無邊佛國，還遶佛三匝，從頂上入。

爾時，阿難從座起，右膝著地，合[^*8-1]掌白佛：「佛何因緣微笑？諸佛法不以無因緣而笑。」

[^*8-1]: 掌【大】*，手【宋】【元】【明】【宮】【聖】【石】*

佛告阿難：「是恒伽提婆姊未來世中當[^14]作佛，劫名星宿，佛號金花。阿難！是女人畢女身，受男子形，當生阿閦佛阿毘羅提國土，於彼淨修梵行。阿難！是菩薩在彼國土，亦號金花。是金華菩薩於彼壽終，復至他方佛國；從一佛[^15]國至一佛國，不離諸佛。譬如轉輪聖王，從一觀至一觀，從生至終，足不蹈地。阿難！是金花菩薩摩訶薩亦如是，從一佛國至一佛國，乃至阿耨多羅三藐三菩提，未甞不見佛。」

[^14]: 作佛【大】，佛作【聖】【石】
[^15]: 國【大】，國土【聖】【石】

時，阿難作是念言：「是金華菩薩摩訶薩後作佛時，諸菩薩摩訶薩會，當知為如佛會。」

佛知阿難意所念，告阿難言：「如是！如是！[^16]是金花佛時菩薩摩訶薩會，當知為如佛會。阿難！是金花佛比丘僧無量無邊、不可數不可數，若干百千萬億那由他。阿難！是金花菩薩作佛時，其國土無有是諸眾惡，如[^17]上所說。」

[^16]: 是【大】，〔－〕【宋】【元】【明】【宮】
[^17]: 上【大】，向【聖】【石】

阿難白佛言：「世尊！是女人從何處[^18]殖德本、種善根？」

[^18]: 殖【大】，植【宋】【元】【明】【宮】

佛告阿難：「是女[^19]人從然燈佛[^20]所種善根，初發阿耨多羅三藐三菩提心，以是功德，迴向阿耨多羅三藐三菩提；亦以金華散然燈佛上，求阿耨多羅三藐三菩提。阿難！如我爾時以五華散然燈佛上，求阿耨多羅三藐三菩提。然燈佛知我善根成就，與我[^21]受阿耨多羅三藐三菩提記。是女人聞我受記，發心言：『我當來世亦如是菩薩，得受阿耨多羅三藐三菩提記。』阿難！當知是女人於然燈佛[^*20-1]所初發心。」

[^19]: 人【大】*，〔－〕【宋】【元】【明】【宮】*
[^20]: 所【大】*，〔－〕【宋】【元】【明】【宮】*
[^21]: 受【大】*，授【元】【明】*
[^*20-1]: 所【大】*，〔－〕【宋】【元】【明】【宮】*

阿難白佛言：「世尊！是女人久習行阿耨多羅三藐三菩提。」

佛言：「如是！如是！是女人久習行阿耨多羅三藐三菩提。」

[^*10-3]【論】

[^*10-3]: 【論】【大】*，〔－〕【宋】【宮】*

問曰：

如是大眾聞說淨國土行，何以但一女人取淨國土願？

答曰：

多有發淨國土願者，但不發言；女人性輕躁好勝，世[^22]世習氣故發言。

[^22]: 世【大】，〔－〕【聖】【石】

復次，有人言：[^23]大人有得道分，餘人無分；佛法不然，隨眾生業因緣。譬如良藥療治諸病，不擇貴賤。雖復女人淺智，而先世業因緣，應得受記；心生欲說，故佛聽自說。

[^23]: 大【大】，女【宋】【元】【明】【宮】【聖】【石】，但聖本有大或本三字傍註

復次，若佛默然與受記者，人則生疑：「有何因緣故，獨與此女受記？」是故佛因其自說故而與受記。

問曰：

何以名為「恒伽提婆」？

答曰：

一切皆有名字，為識故，何足[^24]求義？

[^24]: 求【大】，救【宋】【宮】

有人言：是[^25]女父母供養恒伽神，得此女故，言恒伽提婆。恒伽是河名，提婆名天。

[^25]: 女【大】，女人【宋】【元】【明】【宮】

是女人福德因緣，生於富家，聞佛法信樂故，能以金銀寶華、金縷織成上下衣，并莊嚴自身瓔珞具，用供養上佛。

佛報以受記，觀是女人宿世所行，便微笑。微笑義如先說。此中小因緣而起大事，故佛微笑。

問曰：

是女福德應久轉女[^26]人，何以方於阿閦佛國乃轉女身？

[^26]: 人【大】，人身【聖】【石】

答曰：

世間五欲難斷，女人著欲情多故，雖世世行諸福德，不能得男子身；今得受記，諸煩惱折薄，是故於阿閦佛國方得男子身。

有人言：此女宿世以人多輕女人故，願女身受記。

如是等因緣，不轉女身而得受記。

復次，經說女人五礙，不說不得受記，是故不應生難。

阿難聞是女人無量劫中從一佛國至一佛國廣集功德，當來得淨佛[^*7-20]世界，其中菩薩皆有三十二相、八十種隨形好、無量光明，是故阿難歎未曾有：「能如是淨[^1]佛國土，便為[^2]如佛會。」

[^*7-20]: 世界【大】*，國土【聖】【石】*
[^1]: 佛【大】，〔－〕【宋】【元】【明】【宮】
[^2]: 如【大】，〔－〕【宋】【宮】

佛可其言已，阿難等疑此女人希有，聞少法而得大果報，是故[^3]難問：「是女人從何處殖諸德本？」

[^3]: 難【大】，阿難【宋】【元】【明】【宮】【聖】【石】

佛答：「[^4]定光佛授我記時，是女人持金華散佛，[^5]彼作是願：『此人後成佛時，亦當[^6]受與我記。』從彼種善根，今得果[^7]報。」

[^4]: 定【大】，錠【宋】【元】【明】【宮】【聖】【石】
[^5]: 彼【大】，〔－〕【聖】【石】
[^6]: 受【大】，授【宋】【元】【明】【宮】【聖】
[^7]: 報【大】，報釋第五十八品竟【聖】【石】

[^8][^9]大智度論卷第七十五

[^8]: 不分卷【石】
[^9]: （大智…五）九字【大】，大智度經論卷第七十五釋第五十六品下訖第五十八品【聖】

