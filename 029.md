[^13]大智度論初品中布施隨喜心過上釋論第四十四之餘(卷二十九)

[^13]: （大智度論…九）二十六字【大】，（大智度論卷第二十九，釋初品中隨喜第四十四之餘）二十一字【宋】，（大智度論卷第二十九，釋初品中隨喜第三十七）十九字【宮】

[^14]聖者龍樹造

[^14]: 聖者龍樹【大】，龍樹菩薩【宋】【宮】

【經】

「一切求聲聞、辟支佛人諸禪、定、解脫、三昧，欲以隨喜心過其上者，當學般若波羅蜜。」

【論】

禪、定者，四禪、九次第定。

解脫、三昧者，八背捨，三解脫門，慧解脫、共解脫，時解脫、不時解脫，有為解脫、無為解脫等。

有[^18]覺有觀三昧、無覺有觀三昧、無覺無觀三昧，空三昧、無相三昧、無作三昧，如是等諸三昧。

[^18]: 覺【大】，學【石】

問曰：

上六事中，三昧即是禪、定、解脫、三昧，[^19]今何以復說？

[^19]: 今【大】，令【石】

答曰：

有二種三昧：一種慧解脫分，二種共解脫分。前者慧解脫分，不能入禪定，但說未到地中三昧；此中說共解脫分，具有禪、定、解脫、三昧。

彼是略說，此則廣說；彼但說名，此中分別義。

復次，前勝三昧者，有人謂一二三昧，非深三昧；今此中具說「禪、定、解脫、甚深三昧」。

復次，禪、定、解脫、三昧有二種：一者、離欲時得，二者、求而得。離欲得者，前已說；求[^20]而得者，此中說。

[^20]: 而【大】，難【宋】【元】【明】【宮】

復次，禪、定、解脫、三昧得之甚難，精懃求之乃得。菩薩但持隨喜心便得過其上，是為未[^21]甞有法，是故重說。

[^21]: 甞【大】，曾【石】

問曰：

彼中三昧、智慧、解脫、解脫知見亦難得，何以言此為難得？

答曰：

先[^22]以說是慧解脫分，不盡甚深義；共解脫阿羅漢、三明阿羅漢難得，故更說。

[^22]: 以說【大】，已答【宋】【元】【明】【宮】

復次，是三昧、智慧、解脫、解脫知見，雖難得而不廣周悉，直為涅槃。此間明阿羅漢欲得[^23]現世禪定樂，所謂滅盡定、頂際禪、願智、無諍三昧等如是事，非直為涅槃，以是故更廣說。何以故？[^24]如前者直為涅槃，彼中說解脫、解脫知見[^25]相次故，當知一向直為涅槃。

[^23]: 現【大】，〔－〕【石】
[^24]: 如【大】，知【石】
[^25]: 相次【大】，日【石】

問曰：

若以禪、定、解脫、三昧難得故重說者，智慧於一切法中最難微妙，何以不重說？

答曰：

上言「欲過聲聞、辟支佛慧，當學般若波羅蜜」中已說，此禪定未說故重說。

禪定、智慧[^26]二法最妙，有此二行，所願皆得；如鳥有兩翼，能有所至。解脫從此二法得，解脫知見即是智慧。

[^26]: 二【大】，是【元】【明】

布施、持戒是身口業，麁行[^27]易得故不重說。

[^27]: 易【大】，易行【石】

問曰：

菩薩以隨喜心勝於聲聞、辟支佛布施、持戒、智慧，可爾。所以者何？布施、持戒，眼見、耳聞，智慧亦是聞法，可得生隨喜心。如禪、定、解脫、三昧，是不可見聞法，云何隨喜？

答曰：

菩薩以知他心智而隨喜。

問曰：

知他心智法，有漏知他心智，知他有漏心；無漏知他心智，知他無漏心。菩薩未成佛，云何知聲聞、辟支佛無漏心？

答曰：

汝聲聞法中爾。摩訶衍法中，菩薩得無生忍法，斷諸結使，世世常不失六神通，以有漏他心智能知無漏心，何況以無漏知他心智！

復有[^28]人言：「初發意菩薩，未得法性[^1]生身，若見若聞聲聞辟支佛布施、持戒，[^2]皆知當得阿羅漢，隨喜[^3]心言：『此人得諸法實相，離三界，我所欲度一切眾生生老病死，彼已得脫，則是我事。』」

[^28]: 人【大】，〔－〕【石】
[^1]: 生【大】，〔－〕【宮】
[^2]: 皆【大】，比【宋】【元】【明】【宮】
[^3]: 心【大】，〔－〕【宋】【宮】

如是等種種因緣隨喜，以是故隨喜無[^4]咎！[^5]

[^4]: 咎【大】，答【石】
[^5]: 大智度論卷第二十八終【元】

[^6]大智度論初品中迴向釋論第四十五

[^6]: （大智度論…五）十五字【大】，釋初品中回向等【元】，大智度論卷第二十九首【元】，〔大智度論…五〕十五字－【明】【宮】【石】

[^*16-1]【經】

[^*16-1]: 【經】【大】*，〔－〕【宋】【宮】*，不分卷【元】【明】【石】

「菩薩摩訶薩[^7]行[^8]少施、少戒、少忍、少進、少禪、少智，欲以方便力迴向故，而得無量無邊功德者，當學般若波羅蜜！」

[^7]: 行【大】，欲行【元】【明】
[^8]: 少【大】下同，小【石】下同

[^*17-1]【論】

[^*17-1]: 【論】【大】*，〔－〕【宋】【宮】*

問曰：

前已說六波羅蜜，今何以復說？

答曰：

上總相說，此欲別相說；彼說因緣，此說果報。

問曰：

不爾！彼中說六波羅蜜廣普具足，此言「少施乃至少智」，似不同上六波羅蜜義！

答曰：

不然！即是六波羅蜜。何以故？六波羅蜜義，在心，不在事多少；菩薩行若多若少，皆是波羅蜜。如「賢劫經」說：「八萬四千諸波羅蜜。」此經中亦說：「有世間檀波羅蜜，有出世間檀波羅蜜；乃至般若波羅蜜，亦有世間、出世間。」

問曰：

菩薩何以故少施？

答曰：

有種種因緣故少施。

或有菩薩初發意，福德未集，貧故少施。

或有菩薩聞「施無多少，功德在心」，以是故不求多物布施，但求好心。

或有菩薩作是念：「若我求多集財物，破戒失善，心[^9]心散亂，多惱眾生；若惱眾生以供養佛，佛所不許，破法求財故。若施凡人，奪彼與此，非平等法；如菩薩法，等心一切，皆如兒子。」以是故少施。

[^9]: 心【大】，必【明】

復次，菩薩有二種：一者、敗壞菩薩，二者、成就菩薩。

敗壞菩薩者，本發阿耨多羅三藐三菩提心，不遇善緣，五蓋覆心，行雜行，轉身受大富貴，或作國王，或大鬼神王、龍王等。以本造身、口、意惡業不清淨故，不得生諸佛前，及天上、人中無罪處，是名為敗壞菩薩。如是人雖失菩薩心，先世因緣故，猶好布施；多[^10]惱眾生，劫奪、非法取財，以用作福。

[^10]: 惱【大】，物【石】

成就菩薩者，不失阿耨多羅三藐三菩提心，慈愍眾生；或有在家受五戒者，有出家受戒者。

在家菩薩，雖行業成就，有先世因緣貧窮，聞佛法有二種施：法施，財施；出家人多應法施，在家者多應財施。我今以先世因緣故，不生富家，見敗菩薩輩作罪布施，心不喜樂；聞佛不[^11]讚多財布施，但[^12]美心清淨施；以是故，隨所有物而施。

[^11]: 讚【大】，說【宮】
[^12]: 美【大】，義【石】

又出家菩薩守護戒故，不畜財物；又自思惟：「戒之功德，勝於布施。」以是因緣故，隨所有而施。

復次，菩薩聞佛法中本生因緣，少施得果報多。

如薄[^13]拘羅[^14]阿羅漢，以一[^15]訶梨勒果藥布施，九十一劫不墮惡道，受天人福樂，身常[^16]不病，末後身得阿羅漢道。

[^13]: 拘【大】，物【石】
[^14]: 阿羅【大】，〔－〕【石】
[^15]: 訶【大】，何【石】
[^16]: 不【大】，無【宋】【元】【明】【宮】【石】

又如沙門二十億[^17]耳，於鞞[^18]婆尸佛法中，作一房舍，給比丘僧；布一羊皮，令僧蹈上。以是因緣故，九十一劫中足不蹈地，受人天中無量福樂。末後身生大長者家，受身端[^19]政，足下生毛長二寸，色如青琉璃右旋；[^20]初生時，父與二十億兩金；後厭世五欲，出家得道，佛說精進比丘第一。

[^17]: 耳【大】，〔－〕【宋】【元】【明】【宮】
[^18]: 婆【大】，波【石】
[^19]: 政【大】，正【宋】【元】【明】【宮】
[^20]: 初【大】，〔－〕【石】

又如須[^21]蔓[^22]耳比丘，先世見鞞婆尸佛塔，以耳上須[^*21-1]蔓華布施。以是因緣故，九十一劫中常不墮惡道，受天上人中樂；末後身生時，須[^*21-2]蔓在耳，香滿一室，故字為須[^*21-3]蔓耳；後厭世出家，得阿羅漢道。

[^21]: 蔓【大】*，曼【元】【明】*，【石】
[^22]: 耳【大】，取【石】
[^*21-1]: 蔓【大】*，曼【元】【明】*，【石】
[^*21-2]: 蔓【大】*，曼【元】【明】*，【石】
[^*21-3]: 蔓【大】*，曼【元】【明】*，【石】

菩薩如是等本生因緣，少施得大報，便隨所有多少而布施。

復次，菩薩亦不一定常少物布施，隨所有，多則多施，少則少施。

復次，佛欲讚般若波羅蜜功德大故，言「少施得大果，功德無量」。

問曰：

如薄拘羅阿羅漢等，亦少施而得大報，何用般若波羅蜜？

答曰：

薄拘羅等雖得果報，有劫數限量，得小道入涅槃；菩薩以般若波羅蜜「方便迴向」故，少施，福德無量無邊阿僧祇。

問曰：

何等是「方便迴向」，以少布施而得無量無邊功德？

答曰：

雖少布施，皆迴向阿耨多羅三藐三菩提。菩薩作是念：「我[^23]以是福德因緣，不求人天中王及世間之樂，但求阿耨多羅三藐三菩提。」如阿耨多羅三藐三菩提無量無邊，是福德亦無量無邊；又以是福德為度一切眾生，如眾生無量無邊故，是福德亦無量無邊。

[^23]: 以是【大】，〔－〕【石】

復次，是福德用大慈悲，大慈悲無量無邊故，是福德亦無量無邊。

復次，菩薩福德諸法實相和合故，三分清淨：受者、與者、財物不可得故。如「般若波羅蜜」初為舍利弗說：「菩薩布施時，與者、受者、財物不可得故，具足般若波羅蜜。」用是實相智慧布施故，得無量無邊福德。

復次，菩薩皆念所有福德如[^24]相、法性相、實際相故，以如、法性、實際無量無邊故，是福德亦無量無邊。

[^24]: 相【大】，想【宋】【宮】

問曰：

若菩薩摩訶薩觀諸法實相，知如、法性、實際，是無為滅相，云何更生心而作福德？

答曰：

菩薩久習大悲心故，大悲[^1]心爾時發起：「眾生不知是諸法實相，當令得是實相。」以精進波羅蜜力故，還行福德業因緣，以精進波羅蜜助大悲心；譬如火欲滅，遇得風、薪，火[^2]則然熾。

[^1]: 心【大】，〔－〕【宋】【元】【明】【宮】【石】
[^2]: 則【大】，即【石】

復次，念本願故，亦十方佛來語言：「汝念初發心時！又汝始得是一法門，如是有無量法門，汝未皆得，當還集諸功德！」如「[^A1]漸備經」七地中說。

[^A1]: 漸【CB】【麗-CB】，慚【大】(cf. K14n0549_p0788c04; T55n2154_p0652b27)

問曰：

施多少可爾；戒中有五戒、一日戒、十戒，少多亦可知，色法可得分別故。餘四波羅蜜，云何知其[^3]多少？

[^3]: 多少【大】，少多【宋】【元】【明】【宮】

答曰：

是皆可知。如忍有二種：一者、身忍，二者、心忍。身忍者，雖身、口不動，而心不[^4]能令不起，少忍故不能制心；心忍者，身心俱忍，猶如枯木。

[^4]: 能【大】，得【宮】

復次，少忍者，若人撾罵不還報；大忍者，不分別罵者、忍者、忍法。

復次，眾生中忍是為少忍，法忍是為大忍。

如是等分別「少忍」。

「少進」者。

有二：身進，心進。身進為少，心進為大；外進為少，內進為大；身口進為少，意進為大。如佛說：「意業大力故，如大仙人瞋時，能令大國磨滅。」復次，身、口作五逆罪，大果報一劫在阿鼻泥[^5]犁中。意業力大，得生非有想非無想，壽八萬大劫；亦在十方佛國，壽命無量。以是故，知身口精進為少，意精進為大。

[^5]: 犁【大】，梨【石】

復次，如經說：「若身、口、意業寂滅不動，是為大精進；動者，為少精進。」

如是等名為「少[^6]精進」。

[^6]: 精【大】，〔－〕【宋】【元】【明】【宮】

「少禪」者，欲界定、未到地，不離欲故名為少。亦觀二禪，初禪則少，乃至滅盡定。有漏為少，無漏為大。[^7]未得阿鞞跋致、未得無生[^A2]法忍禪是為少，得阿鞞跋致、得無生法忍禪是為大。乃至坐道場十六解脫相應定為少，十七金剛三昧為大。

[^7]: 未得【大】，〔－〕【宋】【元】【明】【宮】【石】
[^A2]: 法忍【CB】【麗-CB】，忍法【大】(cf. K14n0549_p0789a05)

復次，若菩薩觀一切法常定、無散亂者，無依止，無分別，是為大；餘者皆為少。

慧有二種：一者世[^8]間，二者出世[^*8-1]間。世間慧為少，出世間慧為大。淨慧、雜慧，相慧、無相慧，分別慧、不分別慧，隨法慧、破法慧，為生死慧、為涅槃慧，為自益慧、為益一切眾生慧等亦如是。

[^8]: 間【大】*，間慧【宋】【元】【明】【宮】*
[^*8-1]: 間【大】*，間慧【宋】【元】【明】【宮】*

復次，聞慧為少，思慧為大；思慧[^9]為少，修慧[^*9-1]為大；有漏慧為少，無漏慧為大；發阿耨多羅三藐三菩提心慧為少，修行六度慧為大；修慧為少，方便慧為大；諸地中方便展轉有大[^10]少，乃至十地。如是等分別多少。

[^9]: 為【大】*，〔－〕【宋】【元】【明】【宮】*
[^*9-1]: 為【大】*，〔－〕【宋】【元】【明】【宮】*
[^10]: 少【大】，小【宋】【元】【明】【宮】

佛歎菩薩奇特，於少事中得無量無邊功德，豈況大事！餘人多捨財，身、口、[^11]意懃苦得福少，持戒、忍辱、精進、禪定、智慧[^12]等亦如是，不及菩薩少而報大。如先說：「譬[^13]如[^14]口氣出聲，聲則不遠；聲入角中，聲則能遠。」如是布施等[^15]同少，餘人行是所得福報則少；菩薩摩訶薩以般若波羅蜜方便力迴向故，得無量無邊福。以是故說：「欲行少施、少戒、少忍、少進、少禪、少智。」

[^11]: 意【大】，〔－〕【宋】【元】【明】【宮】
[^12]: 等【大】，〔－〕【宋】【元】【明】【宮】
[^13]: 如【大】，〔－〕【元】【明】
[^14]: 口【大】，〔－〕【宋】【宮】
[^15]: 同【大】，因【宋】【元】【明】【宮】

[^*16-2]【經】

[^*16-2]: 【經】【大】*，〔－〕【宋】【宮】*，不分卷【元】【明】【石】

「菩薩摩訶薩欲行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜，當學般若波羅蜜！」

[^*17-2]【論】

[^*17-2]: 【論】【大】*，〔－〕【宋】【宮】*

諸波羅蜜義如先說。

問曰：

五波羅蜜相即是般若波羅蜜相不？若是般若波羅蜜相，不應五名差別！若異，何以[^16]故言「欲行檀波羅蜜，當學般若波羅蜜」？

[^16]: 故【大】，〔－〕【宋】【元】【明】【宮】

答曰：

亦同、亦異。

異者，般若波羅蜜名觀諸法實相故，不受、不著一切法；檀名捨內外一切所有。以般若波羅蜜心行施，是時檀得名波羅蜜。

復次，五波羅蜜[^17]殖諸功德，般若波羅蜜除其著心、邪見；如一人種穀，一人[^18]芸除眾穢，令得增長，果實成就。

[^17]: 殖【大】，植【宋】【元】【明】【宮】
[^18]: 芸【大】，耘【宋】【元】【明】【宮】

餘四波羅蜜亦如是。

問曰：

今云何「欲行檀波羅蜜，當學般若波羅蜜」？

答曰：

檀有二種：一者、淨，二者、不淨。

不淨者，憍慢故施，作是念：「[^19]劣者尚與，我豈不能？」嫉[^20]妬故施，作是念：「我之怨憎，施故得名，如是勝我；今當廣施，要必勝彼。」貪報故施，作是念：「我施少物，千萬倍報。」是故布施。為名故施，作是念：「我今好施，為人所信，好人數中。」為攝人故施，作是念：「我今施之，人必歸我。」如是等種種雜結行施，是名不淨。

[^19]: 劣【大】，劣我【元】【明】【石】
[^20]: 妬【大】，姡【石】

淨[^21]施者，無是雜事，但以淨心信因緣果報，敬愍受者，不求今利，但為後世功德。復有淨施，不求後世利益，但以修心助求涅槃。[^22]復有淨施，生大悲心，為眾生故，不求自利早得涅槃，但為阿耨多羅三藐三菩提，是名淨施。

[^21]: 施【大】，〔－〕【宋】【元】【明】【宮】
[^22]: 復【大】，後【宋】【元】【明】【宮】

以般若波羅蜜心故，能如是淨施。以是故說：「欲行檀波羅蜜，當學般若波羅蜜。」

復次，般若波羅蜜力故，捨諸法著心，何況我心而不捨！捨吾我心故，身及妻子[^23]視如草土，無[^24]所戀惜，盡以布施。以是故說：「欲行檀波羅蜜，當學般若波羅蜜。」餘波羅蜜亦[^25]皆如是，以般若波羅蜜心助成故。

[^23]: 視【大】，親【石】
[^24]: 所【大】，有【石】
[^25]: 皆【大】，〔－〕【宋】【元】【明】【宮】

復次，諸餘波羅蜜，不得般若波羅蜜，不得波羅蜜名字，亦不牢固。如後品中說：「五波羅蜜不得般若波羅蜜，無波羅蜜名字。」又如轉輪聖王無輪寶者，不名轉輪聖王，不以餘寶為名。亦如[^1]群盲無導，不能有所至；般若波羅蜜亦如是，[^2]導五波羅蜜，令至薩婆若。譬如大軍無健將，不能成辦其事；又如人身餘根雖具，若無眼者，不能有所至。又如人無命根，則餘根皆滅；有命根故，餘根有用。般若波羅蜜亦如是，五波羅蜜不得般若波羅蜜，則不得增長；得般若波羅蜜故，餘波羅蜜得增益具足。

[^1]: 群【大】，辟【石】
[^2]: 導【大】，道【石】

以是故，佛言：「欲行檀波羅蜜，當學般若波羅蜜。」

[^*16-3]【經】

[^*16-3]: 【經】【大】*，〔－〕【宋】【宮】*，不分卷【元】【明】【石】

「菩薩摩訶薩欲使世世身體與佛相似，欲具足三十二相、八十隨形好，當學般若波羅蜜！」

[^*17-3]【論】

[^*17-3]: 【論】【大】*，〔－〕【宋】【宮】*

問曰：

聲聞經中說：菩薩過三阿僧祇劫後，百劫中種三十二相因緣；今云何說「世世與佛身體相似，有三十二相、八十隨形好」？

答曰：

迦[^3]栴延子「阿毘曇鞞婆沙」中有如是說，非三藏中所說。何以故？三十二相，餘人亦有，何足為貴！

[^3]: 栴【大】，旃【宋】【元】【明】【宮】

如難陀先世時一浴眾僧，因作願言：「使我世世端[^4]政淨潔。」又於異世值辟支佛塔，飾以彩畫，莊嚴辟支佛像，作願言：「使我世世色相嚴身。」以是因緣故，世世得身相莊嚴，乃至後身出家作沙門，眾僧遙見，謂其是佛，悉皆起迎。難陀小乘種少功德，尚得此報，豈況菩薩於無量阿僧祇劫中修立功德，世世形體而不似佛？

[^4]: 政【大】，正【宋】【元】【明】【宮】

又如彌勒菩薩白衣時，師名[^5]跋婆犁，有三相：一、眉間白毛相，二、舌覆面相，三、陰藏相。

[^5]: 跋婆犁【大】，婆跋犁【宋】【元】【明】【宮】，波跋梨【石】

如是等，非是菩薩亦皆有相，菩薩豈當三阿僧祇[^6]劫後乃種相好！

[^6]: 劫【大】，〔－〕【宋】【元】【明】【宮】

復次，是摩訶衍中，有菩薩從初發心乃至阿耨多羅三藐三菩提，初不生惡心；世世報得五通，身體似佛。

問曰：

菩薩未得佛道，何得身相如佛？

答曰：

菩薩為度眾生故，或作轉輪聖王身，或作帝釋身，或作梵王身，或作聲聞身、辟支佛身、菩薩身、佛身。

[^7]如「首楞嚴經」中，文殊師利自說：「七十二億反作一緣覺而般涅槃。」又現作佛，號龍種尊；時世未應有佛，而眾生見佛身，歡喜[^8]心伏受化！

[^7]: 如【大】，如今【石】
[^8]: 心伏【大】，〔－〕【宋】【元】【明】【宮】

問曰：

菩薩若能作佛身說法度眾生者，與佛有何差別？

答曰：

菩薩有大神力，住十住地，具足佛法而住世間，廣度眾生故，不取涅槃；亦如幻師自變化身，為人說法，非真佛身；雖爾度脫眾生，有量有限。佛所度者，無量無限。

菩薩雖作佛身，不能遍滿十方世界；佛身者普能遍滿無量世界，所可度者，皆[^9]現佛身。亦如十四日月，雖有光明，猶不如十五日。

[^9]: 現【大】，有【宮】【石】

有如是差別。

或有菩薩得無生法忍，法性生身，在七住地，住五神通，變身如佛，教化眾生。

或初發意菩薩行六波羅蜜，行業因緣，得身相似佛，教化眾生。

問曰：

三十二相，布施等果報，般若波羅蜜無所有、如虛空，云何說「欲得相好當學般若波羅[^10]蜜」？

[^10]: 蜜【大】，蜜耶【宋】【元】【明】【宮】

答曰：

三十二相有二種：一者、具足如佛；二者、不具足，如轉輪聖王、難陀等。般若波羅蜜與布施和合故，能具足相好如佛；餘人但行布施等，相不具足。

問曰：

云何布施等得三十二相？

答曰：

如檀越布施時，受者得色、力等五事益身故，施者具手足輪相。如「檀波羅蜜」中廣說。戒、忍等亦如是，各[^11]各具三十二相。

[^11]: 各【大】，〔－〕【宋】【元】【明】【宮】

何等是三十二相？一者、足下安立相，餘如〈讚菩薩品〉中說。

問曰：

[^12]以何因緣得足[^13]下安立相？

[^12]: 以【大】，〔－〕【宋】【元】【明】【宮】
[^13]: 下【大】，〔－〕【宋】【元】【明】【宮】【石】

答曰：

佛世世一心堅固持戒，亦不令他[^14]敗戒，以是業因緣，故得是初相。初相者，自於法中無能動者；若作轉輪聖王，自於國土無能[^15]侵者。

[^14]: 敗【大】，破【宋】【元】【明】【宮】
[^15]: 侵【大】，得【石】

以如法養護人民及出家沙門等，以是業因緣故，得千輻輪相，是轉法輪初相；若作轉輪聖[^16]王，得轉[^17]輪寶。

[^16]: 王【大】，〔－〕【石】
[^17]: 輪寶【大】，寶輪【宋】【元】【明】【宮】

離殺生業因緣故，得長指相。

離不與取業因緣故，得足跟滿相。

以四攝法攝眾生業因緣故，得手足[^18]縵網相。

[^18]: 縵網【大】，納縵【石】

以上妙衣服、飲食、臥具供養尊長業因緣故，得手足柔軟相。

修福轉增業因緣故，得足趺高相、一一孔一毛生相、毛上向相。

如法遣使為福和合因緣，及速疾誨人故，得妙[^19]踹相，如伊泥延鹿王。

[^19]: 踹【大】，腨【元】【明】，𨄔【宋】【石】

如法淨物布施，不[^20]惱受者故，得平立手過膝相、方身相，如尼拘盧陀樹。

[^20]: 惱【大】*，總【石】*

多修慚愧及斷邪婬，以房舍、衣服、覆蓋之物用布施故，得陰藏相如馬王。

修慈三昧，信淨心多及以好色飲食、衣服、臥具布施故，得金色相、[^21]大光相。

[^21]: 大【大】，丈【宋】【元】【明】【宮】【石】

常好問義，供給所尊及善人故，得肌皮細軟相。

如法斷事，不自專執，委以執政故，得[^22]上身如師子相、腋下滿相、肩圓相。

[^22]: 上【大】，正【石】

恭敬尊長、迎逆侍送故，得身[^23]體直廣相。

[^23]: 體【大】，〔－〕【宋】【元】【明】【宮】

布施具足充滿故，得七處滿相。

一切捨施無所遺惜故，得方頰車相。

離兩舌故，得四十齒相、齒齊相、齒密相。

常修行慈、好思惟故，得白牙無[^24]喻相。

[^24]: 喻【大】，踰【宋】【元】【明】【宮】【石】

離妄語故，得舌廣薄相。

美食布施、不[^*20-1]惱受者故，得味中最上味相。

[^*20-1]: 惱【大】*，總【石】*

離惡口故，得梵聲相。

善心好眼視眾生故，得眼𥇒紺青相、眼𥇒如牛王相。

禮敬所尊及自持戒、以[^1]戒教人故，得肉髻相。

[^1]: 戒【大】，〔－〕【石】

所應讚歎者而讚歎故，得眉間白[^2]毛相。

[^2]: 毛【大】，毫【明】

是為用聲聞法三十二相業因緣。

摩訶衍中三十二相業因緣者。

問曰：

十方諸佛及三世諸法皆無相相，今何以故說三十二相？一相尚不實，何況三十二？

答曰：

佛法有二[^3]種：一者、世諦，二者、第一義諦。世諦故，說三十二相；第一義諦故，說無相。

[^3]: 種【大】，諦【宋】【元】【明】【宮】【石】

有二種道：一者、令眾生修福道，二者、慧道。福道故，說三十二相；慧道故，說無相。

為生身故，說三十二相；為法身故，說無相。佛身，以三十二相、八十隨形好而自莊嚴；法身，以十力、四無所畏、四無礙智、十八不共法諸功德莊嚴。

眾生有二種因緣：一者、福德因緣，二者、智慧因緣。欲引[^4]導福德因緣眾生故，用三十二相身；欲以智慧因緣引[^*4-1]導眾生故，用法身。

[^4]: 導【大】*，道【石】*
[^*4-1]: 導【大】*，道【石】*

有二種眾生：一者、知諸法假名，二者、著名字。為著[^5]名眾生故，說無相；為知諸法假名眾生故，說三十二相。

[^5]: 名【大】，名字【宋】【元】【明】【宮】

問曰：

是十力、四無所畏功德亦各有別相，云何說「法身無相」？

答曰：

一切無漏法，十六行、三三昧相[^A3]應故，皆名無相；佛欲令眾生解故，種種分別說。說一切諸佛法，以空、無相、無作印故，皆入如、法性、實際；而為見色歡喜發道心者，現三十二相莊嚴身。

[^A3]: 應【CB】【麗-CB】，處【大】(cf. K14n0549_p0791c13)

復次，為一切眾生中顯最勝故，現三十二相而不破無相法。

如菩薩初生七日之中，裹以白[^6]㲲，示諸相師。相師以古聖相書占之，以答王曰：「我讖記法，若人有三十二相者，在家當為轉輪聖王，出家當得作佛。唯此二處，無有三處。」諸相師出已，菩薩寢息。

[^6]: 㲲【大】，褺【宋】【宮】，縶【石】

復有仙人名阿私陀，白淨飯王言：「我以天耳聞諸天鬼神說，淨飯王生子，有佛身相，故來[^7]請見！」王大歡喜，此人仙聖，故從遠來，欲見我子；勅諸侍人：「將太子出！」侍人[^8]答王：「太子小睡。」是時阿私陀言：「聖王常請一切，施以甘露，不應睡也！」即從坐起，詣太子所，抱著臂上，上下相之；相已涕[^9]零，不能自勝！王大不悅，問相師曰：「有何不祥，涕泣如是？」仙人答言：「假使天雨金剛大山，不能動其一毛，豈有不祥！太子必當作佛；我今年已晚暮，當生無色天上，不得見佛、不聞其法故，自悲傷耳！」王言：「諸相師說，不定一事，若在家者當作轉輪聖王，若出家者當得作佛。」阿私陀言：「諸相師者以世俗比知，非天眼知；諸聖相書，又不具足遍知，於相總觀，不能明審，是故或言：『在家當為轉輪聖王，出家當為佛。』今太子三十二相，正滿明徹，甚深淨潔具足，必當作佛，非轉輪王也！」

[^7]: 請見王【大】，相五淨飯王【石】
[^8]: 答【大】，答曰【石】
[^9]: 零【大】，露【石】

以是故知，三十二相於一切眾生中最為殊勝。

言無相法者，為破常、淨、樂相、我相、男女、生死等相，故如是說。

以是故，佛法雖無相相，而現三十二相引導眾生，令知佛第一，生淨信故，說三十二相無咎。

問曰：

何以故說三十二相，不多不少？

答曰：

若說多、若說[^10]少，俱當有難。

[^10]: 少【大】，少者【石】

復次，佛身丈六，若說少相，則不周遍，不具莊嚴；若過三十二相，則復雜亂。譬如嚴身之具雖復富有珠璣，不可重著[^11]瓔珞；是故三十二相不多不少，正得其中。

[^11]: 瓔珞【大】，纓絡【明】

復次，若少不端嚴，則留八十隨形好處；過則雜亂。

問曰：

[^12]若須八十隨形好，何不皆名為「相」而別為「好」？

[^12]: 若【大】，共【元】【明】

答曰：

相大嚴身，若說大者，則已攝小。

復次，相麁而好細，眾生見佛則見[^13]其相，好則難見故。

[^13]: 其【大】，〔－〕【宋】【元】【明】【宮】

又相者，餘人共得；好者，或共、或不共。

以是故，「相」、「好」別說。

問曰：

佛畢竟斷眾生相、吾我相，具足空法相，何以故以相莊嚴，如取相者法？

答曰：

若佛[^14]但以妙法莊嚴其心，身無相好者，或有可度眾生，心生輕慢，謂佛身相不具，不能一心樂受佛法。譬如以不淨器盛諸美食，人所不喜；如臭皮囊盛諸寶物，取者不樂。以是故，佛以三十二相莊嚴其身。

[^14]: 但【大】，俱【元】

復次，佛常於大眾中作師子吼言：「我於眾生中，一切功德最為第一！」若佛生身不以相好莊嚴，或有人言：「身形醜陋，何所能知！」佛以三十二相、八十隨形好莊嚴其身，眾生猶有不信，何況不以相好莊嚴！

復次，佛法甚深，常寂滅相故，狂愚眾生不信不受，謂身滅盡，無所一取。以是故，佛以廣長舌、梵音聲、身放大光，為種種因緣、譬喻說上妙法；眾生見佛身相威德，又聞音聲，皆歡喜信樂。

復次，莊嚴物有內外，禪定、智慧諸功德等，是內莊嚴；身相威德、持戒具足，是外莊嚴；佛內外具足。

復次，佛愍念一切眾生，出興於世，以智慧等諸功德，饒益利根眾生；身相莊嚴，饒益鈍根眾生。心莊嚴，開涅槃門；身莊嚴，開天、人樂門。身莊嚴故，置眾生於三福處；心莊嚴故，置眾生入三解脫門。身莊嚴故，拔眾生於三惡道；心莊嚴故，拔眾生於三界獄。如是等無量利益因緣故，以相好莊嚴生身。

[^*16-4]【經】

[^*16-4]: 【經】【大】*，〔－〕【宋】【宮】*，不分卷【元】【明】【石】

「欲生菩薩家，欲得鳩摩羅伽地，欲得不離諸佛，當學般若波羅蜜。」

[^*17-4]【論】

[^*17-4]: 【論】【大】*，〔－〕【宋】【宮】*

「菩薩家」者，若於眾生中發甚深大悲心，是為生菩薩家。如生王家，無敢輕者，亦不畏飢渴、寒熱等。入菩薩道中，生菩薩家亦如是，以佛子故，諸天龍、鬼神，諸聖人等無敢輕者，益加恭敬；不畏惡道、人天賤處，不畏聲聞、辟支佛人、外道論師來沮其心。

復次，菩薩初發意，一心作願：「從今日不復隨諸惡心，但欲度脫一切眾生，當得阿耨多羅三藐三菩提。」

復次，菩薩若能知諸法實相、不生不滅，得無生法忍；從是以往，常住菩薩道。如[^1]前所說「持心經」中：「我見錠光佛時，得諸法無生忍，初具足六波羅蜜；自爾之前，都無布施、持戒等。」

[^1]: 前【大】，佛【宋】【元】【明】【宮】

復次，若菩薩作是念：如恒河沙等劫為一日一夜，用是日夜，三十日為[^2]月，十二月為歲；如是歲數過百千萬億劫，乃有一佛，於是佛所，供養、持戒、集諸功德；如是恒河沙等諸佛，然後受記作佛。菩薩心不懈怠，不沒不厭，悉皆樂行。

[^2]: 月【大】，一月【石】

復次，菩薩於諸邪定五逆眾生及斷善根人中而生慈悲，令入正道，不求恩報。

復次，菩薩初發心[^3]以來，不為諸煩惱所覆、所壞。

[^3]: 以【大】，已【宋】【元】【明】【宮】

復次，菩薩雖觀諸法實相，於諸觀心亦不生著。

復次，菩薩自然口常實言，乃至夢中亦不妄語。

復次，菩薩有所見色皆是佛色，念佛三昧力故，於色[^4]亦不著。

[^4]: 亦【大】，〔－〕【宋】【元】【明】【宮】

復次，菩薩見一切眾生流轉生死苦中、一切樂中，心亦不著，但作願言：「我及眾生，何時當度？」

復次，菩薩於一切珍寶心不生著，唯樂三寶。

復次，菩薩常斷婬欲，乃至不生念想，況有實事！

復次，眾生眼見菩薩者，即得慈三昧。

復次，菩薩能令一切法悉為佛法，無有聲聞、辟支佛法、凡夫之法種種差別。

復次，菩薩分別一切法，於一切法中，亦不生法相，亦不生非法相。

如是等無量因緣，是名「生菩薩家」。

問曰：

從發心已來，已生菩薩家，今云何「欲生菩薩家，當學般若波羅蜜」？

答曰：

有二種菩薩家：有退轉家、不退轉家，名字家、[^5]實家，淨家、雜家，有信堅固家、不堅固家。為不退轉家乃至信堅固家，欲得如是等家故言：「欲生菩薩家，當學般若波羅蜜。」

[^5]: 實【大】，貴【石】

「欲得鳩摩羅伽地」者，或有菩薩從初發心斷婬欲，乃至阿耨多羅三藐三菩提，常行菩薩道，是名鳩摩羅伽地。

復次，或有菩薩作願：世世童男，出家行道，不受世間愛欲，是名為鳩摩羅伽地。

復次，又如王子名鳩摩羅伽，佛為法王。菩薩入法[^6]正位，乃至十地故，悉名王子，皆[^7]任為佛。如文殊師利，十力、四無所畏等悉具佛事故，住鳩摩羅伽地，廣度眾生。

[^6]: 正【大】，王【明】
[^7]: 任【大】，住【明】

復次，又如童子過四歲[^8]以上，未滿二十，名為鳩摩羅[^9]伽。若菩薩初生菩薩家者，如嬰兒；得無生法忍，乃至十住地，離諸惡事，名為鳩摩羅伽地。

[^8]: 以【大】，已【宮】
[^9]: 伽【大】，伽地【明】

欲得如是地，當學般若波羅蜜。

「常欲不離諸佛」者，菩薩世世所生，常值諸佛。

問曰：

菩薩當化眾生，何故常欲值佛？

答曰：

有菩薩未入菩薩位、未得阿鞞跋致受記[^10]別故，若遠離諸佛，便壞諸善根，沒在煩惱，自不能度，安能度人！如人乘船，中流壞敗，欲度他人，反自沒水；又如少湯投大氷池，雖消少處，反更成氷。

[^10]: 別【大】，莂【宋】【元】【明】【宮】【石】

菩薩未入法位，若遠離諸佛，以少功德、無方便力，欲化眾生，雖少[^11]利益，反更墜落！以是故，新學菩薩不應遠離諸佛。

[^11]: 利益【大】*，益利【宋】【元】【明】【宮】*

問曰：

若爾者，何以不說「不離聲聞，辟支佛」？聲聞、辟支佛亦能利益菩薩。

答曰：

菩薩大心，聲聞、辟支佛雖有涅槃利益，無一切智故，不能教導菩薩；諸佛一切種智故，能教導菩薩。如[^12]象沒泥，非[^*12-1]象不能出；菩薩亦如是，若入非道中，唯佛能救，同大道故。[^13]以是故說菩薩常欲不離諸佛。

[^12]: 象【大】*，𠌵【石】*
[^*12-1]: 象【大】*，𠌵【石】*
[^13]: 以是【大】，〔－〕【宋】【元】【明】【宮】

復次，菩薩作是念：「我未得佛眼故，如盲無異，若不為佛所引[^14]導，則無所趣，錯入餘道；設聞佛法，異處行者，未知教化時節、行法多少。」

[^14]: 導【大】，道【石】

復次，菩薩見佛得種種利益，或眼見心清淨，若聞所說，心則樂法，得大智慧，隨法修行，而得解脫。如是等值佛無量[^*11-1]利益，豈不一心求欲見佛！譬如嬰兒不應離母，又如行道不離糧食，如大熱時不離涼風冷水，如大寒時不欲離火，如度深水不應離船，譬如病人不離良醫；菩薩不離諸佛，過於上事。何以故？父母、親屬、知識、人、天王等皆不能如佛[^*11-2]利益；佛[^15]利益諸菩薩，離諸苦處，住世尊之地。

[^*11-1]: 利益【大】*，益利【宋】【元】【明】【宮】*
[^*11-2]: 利益【大】*，益利【宋】【元】【明】【宮】*
[^15]: 利益【大】，益利【宋】【元】【明】【宮】【石】

以是因緣故，菩薩常不離佛。

問曰：

有為之法，欺誑不真，皆不可信；云何得如願不離諸佛？

答曰：

福德、智慧具足故，乃應得佛，何況不離諸佛！[^1]以眾生有無量劫罪因緣故，不得如願；雖行福德而智慧薄少，雖行智慧而福德薄少，故所願不成。菩薩求佛道故，要行二忍：生忍、法忍。行生忍故，一切眾生中發慈悲心，滅無量劫罪，得無量福德；行法忍故，破諸法無明，得無量智慧。二行和合故，何願不得！以是故，菩薩世世常不離諸佛。

[^1]: 以【大】，〔－〕【宋】【元】【明】【宮】

復次，菩薩常愛樂念佛故，捨身受身，恒得值佛。譬如眾生習欲心重，受婬鳥身，所謂孔雀、鴛鴦等；習瞋恚偏多，生毒[^2]虫中，所謂惡龍、羅剎、[^3]蜈蚣、毒蛇等。是菩薩心，不貴轉輪聖王、人天福樂，但念諸佛，是故隨心所重而受身形。

[^2]: 虫【大】，蟲【明】【宮】
[^3]: 蜈蚣【大】，吳公【石】

復次，菩薩常善修念佛三昧因緣故，所生常值諸佛。如「般[^4]舟三昧」中說：「菩薩入是三昧，即見[^5]阿彌陀[^6]佛；便問其佛：『何業因緣故，得生彼國？』佛即答言：『善男子！以常修念佛三昧，憶念不廢故，得生我國。』」

[^4]: 舟【大】，舟般【宋】【元】【明】【宮】
[^5]: 阿【大】，生阿【宋】【元】【明】【宮】
[^6]: 佛【大】，佛國【宋】【元】【明】【宮】

問曰：

何者是念佛三昧得生彼國？

答曰：

念佛者，念佛三十二相、八十隨形好、金色身，身出光明遍滿十方，如融閻浮檀金，其色明淨；又如須彌山王在大海中，日光照時，其色發明。行者是時都無餘色想，所謂山、地、樹木等；但見虛空中諸佛身相，如真琉璃中赤金外現。亦如比丘入不淨觀，但見身體膖脹爛壞，乃至但見骨人；是骨人無有作者，亦無來去，以憶想故見。

菩薩摩訶薩入念佛三昧，悉見諸佛，亦復如是；以攝心故，心清淨故。譬如[^A4]有人莊嚴其身，照淨水鏡，無不悉見；此水鏡中亦無形相，以明淨故，見其身像。諸法從本[^7]以來，常自清淨，菩薩以善[^8]修淨心，隨意悉見諸佛，問其所疑，佛答所問。

[^A4]: 有【CB】【麗-CB】，［－］【大】(cf. K14n0549_p0794c14)
[^7]: 以【大】，已【石】
[^8]: 修【大】，清【宋】【元】【明】【宮】

聞佛所說，心大歡喜；從三昧起，作是念言：「佛從何所來？我身亦不去。」即時便知：「諸佛無所從來，我亦無所去。」復作是念：「三界所有，皆心所作。」何以故？隨心所念，悉皆得見。以心見佛，以心作佛；心即是佛，心即我身；心不自知，亦不自見。

若取心相，悉皆無智，心亦虛誑，皆從無明出。因是心相，即入諸法實相，所謂常空。

得如是三昧、智慧已，二行力故，隨意所願，不離諸佛；如金翅鳥王，二翅具足故，於虛空中自在所至。菩薩得是三昧、智慧力故，或今身隨意供養諸佛，命終亦復值遇諸佛。

以是故說：「菩薩常不離諸佛[^9]者，[^10]當學般若波羅蜜。」

[^9]: 者【大】，〔－〕【宋】【元】【明】【宮】
[^10]: 當學般若波羅蜜【大】，〔－〕【宮】

大智度論卷第[^11]二十九

[^11]: 二十九【大】，三十二【石】

