[^1]大智度論釋薩陀波崙品第八十八之餘(卷第九十七)

[^1]: （大智度論…七）二十一字【大】，大智度論卷第九十七釋薩陀波崙品第八十八中【宋】【元】【宮】，大智度論卷第九十七釋薩陀波崙品第八十八之中【明】，大智度經論卷第九十七釋第八十七品中【聖】

[^2]【經】

[^2]: 經【大】，〔－〕【宋】【聖】，前頁[^23]不分卷及品【石】

「爾時，薩陀波崙菩薩受是空中教已，從是東行。不久，復作是念：『我云何不問空中聲：「我當何處去？去當遠近？當從誰聞般若波羅蜜？」』是時即住，啼哭憂愁，作是念：『我住是中，過一日一夜，若二、三、四、五、六、七日七[^3]夜，不念疲極，乃至不念飢渴、寒熱，不聞聽受般若波羅蜜因緣，終不起也！』

[^3]: 夜【大】，夜於此中住【宋】【元】【明】【宮】

「須菩提！譬如人有一子卒死，憂愁苦毒，唯懷懊惱，不生餘念。如是，須菩提！薩陀波崙菩薩爾時無有異心，但念：『我何時當得聞般若波羅蜜？我云何不問空中聲：「我應何處去？去當遠近？當從誰聞般若波羅蜜？」』

「須菩提！薩陀波崙菩薩如是愁念時，空中有佛，語薩陀波崙菩薩言：『善哉！善哉！善男子！過去諸佛行菩薩道時，求般若波羅蜜，亦如汝今日。善男子！汝以是勤精進愛樂法故，從是東行，去此五百由旬，有城名眾香。其城七重，七寶莊嚴；臺觀、[^4]欄楯，皆以七寶校飾；七寶之塹，七寶行樹，周匝七重。其城縱廣十二由旬，豐樂安靜，人民熾盛；五百市里，街巷相當，端嚴如[^5]畫，橋津如地，寬博清淨。七重城上，皆有七寶樓櫓，寶樹行列，以黃金、白銀、[^6]車𤦲、[^7]馬瑙、珊瑚、琉璃、[^8]頗梨、紅色真珠以為枝葉。寶繩連綿，金為鈴網，以覆城上。風吹鈴聲，其音和雅，娛樂眾生；譬如巧作五樂，甚可[^9]悅[^10]喜。其城四邊，流池清淨，冷暖調適；中有諸船，七寶嚴飾；是諸眾生宿業所致，乘此寶船娛樂遊戲。諸池水中種種蓮華：青、黃、赤、白，眾雜好華遍覆水上，是三千大千世界所有眾華皆在其中。其城四邊有五百[^11]園觀，七寶莊嚴，甚可愛樂。一一[^*11-1]園中，各有五百池，[^12]池各縱廣十里，皆以七寶校成，雜色莊嚴。諸池水中亦有青、黃、赤、白蓮華彌覆水上；其諸蓮華大如車輪，青色青光、黃色黃光、赤色赤光、白色白光。諸池水中鳧鴈、鴛鴦，異類眾鳥，音聲相和。是諸[^*11-2]園觀適無所屬，是諸眾生宿業所致，長夜信樂深法，行般若波羅蜜因緣故，受是果報。善男子！是眾香城中有[^13]大高臺，曇無竭菩薩摩訶薩宮舍在[^14]上。其宮縱廣一由旬，皆以七寶校成，雜色莊嚴，甚可喜樂。垣牆七重，皆亦七寶；七[^15]重[^16]欄楯，七寶樓閣；寶塹七重，皆亦七寶；周[^17]圍深塹，七寶[^18]累成；七重行樹，七寶枝葉，七重圍繞。其宮舍中，有四種娛樂[^*11-3]園：一名常喜，二名離憂，三名華飾，四名香飾。一一[^*11-4]園中各有八池：一名賢，二名賢上，三名歡喜，四名喜上，五名安隱，六名多安隱，七名遠離，八名阿鞞跋致。諸池四邊，面各一寶，黃金、白銀、琉璃、[^*8-1]頗梨；玟[^19]㻁為池[^20]底，其上布金沙。一一池側有八梯[^21]陛，種種妙寶以為嚴飾；諸梯[^*21-1]陛間，有閻浮檀金芭蕉行樹。一切池中種種蓮華——青、黃、赤、白，彌覆水上；諸池四邊，生好華樹；風吹諸華，墮池水中。其池成就八種功德，香若[^22]栴檀，色、味具[^23]足。

[^4]: 欄【大】，蘭【聖】
[^5]: 畫【大】，晝【石】
[^6]: 車𤦲【大】，車磲【宋】【元】【宮】，硨磲【明】
[^7]: 馬瑙【大】，碼瑙【宋】【元】【明】【宮】
[^8]: 頗梨【大】*，玻𭹳【宋】【元】【明】【宮】*
[^9]: 悅【大】，樂【石】
[^10]: 喜【大】，喜金網寶鈴其音如是【宋】【元】【明】【宮】
[^11]: 園【大】*，薗【石】*
[^*11-1]: 園【大】*，薗【石】*
[^12]: 池【大】，〔－〕【石】
[^*11-2]: 園【大】*，薗【石】*
[^13]: 大高【大】，高大【石】
[^14]: 上其【大】，其上【石】
[^15]: 重【大】，寶【元】【明】
[^16]: 欄【大】，蘭【石】
[^17]: 圍【大】，匝【石】
[^18]: 累【大】，壘【宋】【元】【明】【宮】
[^*11-3]: 園【大】*，薗【石】*
[^*11-4]: 園【大】*，薗【石】*
[^*8-1]: 頗梨【大】*，玻𭹳【宋】【元】【明】【宮】*
[^19]: 㻁【大】，瑰【聖】
[^20]: 底【大】，𣷳【石】
[^21]: 陛【大】*，𣔭【石】*
[^*21-1]: 陛【大】*，𣔭【石】*
[^22]: 栴【大】，旃【宋】【元】【宮】
[^23]: 足【大】，足輕且柔軟【宋】【元】【明】【宮】

「『曇無竭菩薩與六萬八千婇女，五欲具足，共相娛樂；及城中男女俱入常喜等[^*11-5]園、賢等池中，五欲具足，共相娛樂。善男子！曇無竭菩薩與諸婇女遊戲娛樂已，日三時說般若波羅蜜。眾香城[^24]內男女大小，於其城中多聚人處[^25]敷大法座。其座四足，或以黃金、或以白銀、或以琉璃、或以[^*8-2]頗梨，敷以綩[^26]綖，雜色茵[^27]褥，垂諸[^28]幃帶；以妙白[^29]㲲而覆其上，散以種種雜妙花香；座高五里，張白珠帳。其[^30]池四邊，散五色花，燒眾名香，澤香塗[^31]地，供養、恭敬般若波羅蜜故。曇無竭菩薩於此座上說般若波羅蜜；彼諸人眾如是恭敬供養曇無竭，為聞般若波羅蜜故。於是大會百千萬眾，諸天、世人一處和集，中有聽者，中有受者，中有持者，中有誦者，中有書者，中有正觀者，中有如說行者。[^32]當是時中，眾生以是因緣故，皆不墮惡道，不退轉於阿耨多羅三藐三菩提。

[^*11-5]: 園【大】*，薗【石】*
[^24]: 內【大】，中【石】
[^25]: 敷【大】，𭄇【石】
[^*8-2]: 頗梨【大】*，玻𭹳【宋】【元】【明】【宮】*
[^26]: 綖【大】，筵【元】【明】
[^27]: 褥【大】，蓐【聖】【石】
[^28]: 幃【大】，熡【聖】
[^29]: 㲲【大】，疊【聖】【石】
[^30]: 池【大】，地【宋】【元】【明】【宮】
[^31]: 地【大】，地所以者何【石】
[^32]: 當是時中【大】，是時【宋】【元】【明】【宮】【石】

「『汝善男子！往趣曇無竭菩薩，當聞般若波羅蜜。善男子！曇無竭菩薩世世是汝善知識，能教汝阿耨多羅三藐三菩提，示、教、利、喜。是曇無竭菩薩本求般若波羅蜜時，亦如汝今。汝去莫計晝夜，莫[^33]生障礙心，汝不久當得聞般若波羅蜜！』

[^33]: 生【大】，〔－〕【石】

「爾時，薩陀波崙菩薩摩訶薩歡喜心悅，作是念：『我當何時得見是善男子，得聞般若波羅蜜？』須菩提！譬如有人為毒箭所中，更無餘念，唯[^34]念：『何時當得良醫，拔出毒箭，除我此苦？』如是，須菩提！薩陀波崙菩薩摩訶薩更無餘念，但作是願：『我何時當得見曇無竭菩薩，令我得聞般若波羅蜜？我聞是般若波羅蜜，斷諸有心。』

[^34]: 念【大】，〔－〕【石】

「是時，薩陀波崙菩薩於是處住念曇無竭菩薩，一切法中得無礙知見[^1]已，即得無量三昧門現在前，所謂諸法性觀三昧，諸法性不可得三昧，破諸法無明三昧，諸法不異三昧，諸法不壞自在三昧，諸法能照明三昧，諸法離闇三昧，諸法無異相續三昧，諸法不可得三昧，散華三昧，諸法無我三昧，如幻威勢三昧，得如[^2]鏡像三昧，得一切眾生語言三昧，一切眾生歡喜三昧，入分別音聲三昧，得種種語言字句莊嚴三昧，無畏三昧，性常默然三昧，得無礙解脫三昧，離塵垢三昧，名字語句莊嚴三昧，見諸法三昧，諸法無礙頂三昧，如虛空三昧，如金剛三昧，不畏著色三昧，得勝三昧，轉眼三昧，畢法性三昧，能與安隱三昧，師子吼三昧，勝一切眾生三昧，華莊嚴三昧，斷疑三昧，隨一切堅固三昧，出諸法得神通力無畏三昧，能達諸法三昧，諸法財印三昧，諸法無分別見三昧，離諸見三昧，離一切闇三昧，離一切相三昧，解脫一切著三昧，除一切懈怠三昧，得深法明三昧，不可奪三昧，破魔三昧，不著三界三昧，起光明三昧，見諸佛三昧。[^3]薩陀波崙菩薩住是諸三昧中，即見十方無量阿僧祇諸佛為諸菩薩摩訶薩說般若波羅蜜。」

[^1]: 已【大】，〔－〕【宋】【元】【明】【宮】
[^2]: 鏡像【大】，像鏡【石】
[^3]: 薩【大】，如是薩【宋】【元】【明】【宮】

【論】

問曰：

薩陀波崙何以忘，不問空中聲？

答曰：

薩陀波崙大歡喜覆心故忘；如人大憂愁、大歡喜，以此二事故忘。

問曰：

空中聲已滅，何以住此七日，不更求問處？

答曰：

如本於空閑處一心求般若故，空中有聲；今亦欲一心如本，冀更聞聲，斷其所疑。

復次，薩陀波崙於世樂已捨，深入佛道，愛樂情至；空中聲告，少為開示，竟未斷疑，其聲便滅。如小兒得少美味，著[^5]是味故，[^6]更復啼泣，而欲得之；薩陀波崙亦如是，得般若波羅蜜因緣味，不能通達，不知那去，是故住而啼泣。

[^5]: 是【大】，〔－〕【宋】【元】【明】【宮】
[^6]: 更【大】，〔－〕【宋】【元】【明】【宮】

問曰：

何以乃至七日，佛身乃現？

答曰：

譬如人大渴故，乃知水美。若二日、三日，精進欲未深；若過七日，恐其憂愁妨心，不[^7]任求道。是故七日憂愁。

[^7]: 任【大】，住【宋】

如譬喻，經中說。

問曰：

薩陀波崙何以愁憂乃爾，如喪愛子？

答曰：

般若波羅蜜於諸法中第一實，是十方諸佛真實法寶；薩陀波崙得少氣味，未具足故[^8]憂愁。如喪愛子，念其長大，多所成辦，冀得其力；菩薩亦如是，念增益般若波羅蜜力，得阿鞞跋致已，成[^9]就佛事。

[^8]: 憂愁【大】，愁憂【聖】【石】
[^9]: 就【大】，〔－〕【宋】【元】【明】【宮】

如子於父，孝行終身，無有異心；般若波羅蜜於菩薩亦如是，若能得入，乃至成佛，終不遠離。如父見子，心即歡悅；菩薩雖得種種諸法，不如見般若波羅蜜之歡喜。如子假為其名；般若波羅蜜亦如是，空無定實，但有假名。如是等，是總相因緣。

父雖愛子，不能以頭目與之；菩薩為般若波羅蜜故，無量世中，以頭目髓腦施與眾生。子之於父，或不能報恩，若能報恩，正可現世小利，衣食歡樂等；菩薩於般若波羅蜜中，無所不得，乃至一切智慧，何況菩薩力勢、世間富樂！子之報父，恩極一世；般若之益，至無量世，乃至成佛。子之於父，或好、或惡；般若波羅蜜無諸不可。子但是假名，虛誑不實之法；般若波羅蜜真實聖法，無有虛誑。子[^10]之報恩，雖得現世小樂，而有憂愁苦惱無量之苦；般若波羅蜜但得歡喜實樂，乃至佛樂。子但能以供養利益於父，不能[^11]免其生、老、病、死；般若波羅蜜令菩薩畢竟清淨，無復老、病、死、患。子但能令父得世樂自在；般若波羅蜜能令菩薩於一切世間為天[^12]人主。如是等，種種因緣譬喻差別相。

[^10]: 之【大】，〔－〕【聖】
[^11]: 免【大】，勉【聖】【石】
[^12]: 人【大】，下【宋】【元】【明】【宮】

世人[^13]皆知喪子憂愁故，以此為喻。

[^13]: 皆【大】，〔－〕【宋】【元】【明】【宮】

問曰：

空[^14]中佛現，是何等佛？先何以但有音聲而今現身？佛既現身，何以不即度，方遣至曇無竭所？

[^14]: 中【大】，中有【聖】【石】

答曰：

有人言：非真佛，但是像現耳——或諸佛遣化，或大菩薩現作。

以先善根福德未成就故，但聞聲；今七日七夜一心念佛，功德成就故，得見佛身。

佛所以不即度者，以其與曇無竭世世因緣，應當從彼度故。有人應從舍利弗度，假使諸佛現身，不能令悟。佛讚言善哉者，以薩陀波崙至意求知去處、聞般若因緣故，佛現身而讚善哉。

過去諸佛行菩薩道[^15]時，求[^16]此般若，亦如是種種勤苦；以初發心，先罪厚重，福德未集故。[^17]佛安慰其心：「汝求般若波羅蜜，雖勤苦，莫懈怠，莫生退沒心！一切眾生行[^18]異，因時皆苦，受果時樂。當思惟諸佛無量功德果報，以自勸勉。」

[^15]: 時【大】，〔－〕【宮】
[^16]: 此【大】，〔－〕【宮】【聖】【石】
[^17]: 佛【大】，佛意【聖】【石】
[^18]: 異【大】，果【宋】【元】【明】【宮】【聖】【石】

如是安慰已，作是言：「汝從是東行，去此五百由旬，有城名眾香，乃至不久當聞般若波羅蜜。」

問曰：

眾香城在何處？

答曰：

過去佛滅度後，但有遺法，是法不周遍閻浮提，眾生有聞法因緣處則到。爾時，眾香國土豐樂，多出七寶故，以七寶作城。時薩陀波崙雖同在閻浮提，而在無佛法、無七寶處生，但傳聞佛名、般若波羅蜜是佛道。是人先世廣[^1]集福德，煩惱輕微故，聞即信樂，厭惡世樂，捨其親屬，到空林中住，欲至有佛法國土。音聲示語者，恐其異去，不得到曇無竭菩薩所，是故語之；次後佛為現身，示其去處。

[^1]: 集【大】，積【明】

問曰：

薩陀波崙因緣已具聞於上，今曇無竭因緣為云何？

答曰：

「欝伽陀」，秦言「盛」；「達磨」，秦言「法」。此菩薩在眾香城中，為眾生隨意說法，令眾生廣種善根，故號「法盛」。其國無王，此中人民皆無吾我，如欝單[^2]越人，唯以曇無竭菩薩為王。其國難到，薩陀波崙不惜身命，又得諸佛菩薩接助能到。大菩薩為度眾生故，生如是國中；眾生無所乏短，其心調柔，易可得度故。

[^2]: 越【大】，曰【聖】【石】

問曰：

曇無竭菩薩為是生身？為是[^3]法身，為度眾生故，以神通力化作此身？若化身者，何用六萬婇女、[^*11-6]園觀、浴池種種莊嚴而自娛樂？若是生身，云何能令薩陀波崙供養具皆在空中化成大臺，入諸三昧乃[^4]至七歲？

[^3]: 法身【大】，〔－〕【宋】【元】【明】【宮】
[^*11-6]: 園【大】*，薗【石】*
[^4]: 至【大】，經【宋】【元】【明】【宮】【聖】【石】

答曰：

有人言：是生身菩薩，得諸法實相及禪定神通力故，欲度是城中眾生。如餘菩薩利根故，能入禪定，亦能入欲界法；為攝眾生故，受五欲而不失禪定。如人避熱故，在泥中[^5]臥，還洗則如故。凡[^6]夫鈍根故，不能如是。是故[^7]以神通力化作華臺，七歲入定；又以方便力故，能受五欲，如先義說。菩薩不但行一道，為眾生故，行種種道引導之。如龍起雲，能降大雨、雷電、[^8]礔礰；菩薩亦如是，雖是生身，未離煩惱而能修行善法，為眾生故不盡結使。

[^5]: 臥【大】，臥起【宋】【元】【明】【宮】
[^6]: 夫【大】，人【宋】【元】【明】【宮】【聖】【石】
[^7]: 以【大】，〔－〕【聖】
[^8]: 礔礰【大】，霹靂【宋】【元】【明】【宮】，辟礰【石】

有人言：是菩薩是法性生身，為度眾香城人故，變化而度。若是生身，云何能令十方佛稱讚，而遣薩陀波崙令從受法，得六萬三昧？是故知是大菩薩變化身。譬如大海中龍死相出時，如[^9]果熟應墮，金翅鳥則來食之；眾生亦如是，行業因緣熟故，大菩薩來度之。

[^9]: 果【大】，菓【聖】【石】

爾時，薩陀波崙聞空中佛教，大歡喜，大欲心生[^10]故，「我何時當得見曇無竭菩薩——說般若波羅蜜者，能令[^11]我心中愛、見等諸煩惱箭出？」

[^10]: 故【大】，〔－〕【宋】【元】【明】【宮】【聖】【石】
[^11]: 我【大】，〔－〕【宋】【元】【明】【宮】

欲明是事故，此中佛說毒箭譬喻：如人毒箭在身，更無餘念：一者、苦痛急，二者、毒不疾出，則遍滿身中而失命。薩陀波崙亦如是，諸[^12]邪、疑等箭入心，貪欲等毒塗箭。聞曇無竭菩薩能拔出此箭。[^13]是人以[^*12-1]邪見箭毒傷心，[^14]人畏貪欲等毒遍入身中，奪智慧命，與凡人同死；是故急欲見曇無竭菩薩，無復餘念。此中說斷諸所有心。所有心者，取相著，乃至善法中亦有是病。

[^12]: 邪【大】*，耶【石】*
[^13]: 是【大】，見【宋】【元】【明】【宮】
[^*12-1]: 邪【大】*，耶【石】*
[^14]: 人【大】，又【宋】【元】【明】【宮】【聖】【石】

薩陀波崙[^15]目覩佛身，先所未見，從佛聞教，得法喜故，離五欲喜，即得一切法中無礙知見。無礙知見者，如薩陀波崙力所得無礙，非佛無礙。

[^15]: 目【大】，自【宮】

是時，得入[^16]諸三昧門——

[^16]: 諸【大】，〔－〕【宋】【元】【明】【宮】

「諸法性觀三昧」者，能觀一切諸法實性。實性者，如先種種因緣說。

「諸法性不可得三昧」者，初得三昧，所謂空、無生、無滅；今得是三昧，[^17]則不著是性，[^18]不得其決定相。

[^17]: 則【大】，得【宋】【元】【明】【宮】
[^18]: 不【大】，不謂【宋】【元】【明】

「破諸法無明三昧」者，諸法於凡夫人心中，以無明因緣故，[^*12-2]邪曲不正，所謂常、樂、我、淨；得是三昧故，常等顛倒相應無明破，但觀一切法無常、空、無我。

[^*12-2]: 邪【大】*，耶【石】*

問曰：

若是菩薩破一切法中無明，此人尚不[^19]須見佛，何用至曇無竭菩薩所？

[^19]: 須【大】，復【石】

答曰：

破無明不唯一種——有遮[^20]令[^21]不起亦名為破，有得諸法實相故破無明。又無明[^22]種數甚多：有菩薩所破分，有佛所破分，有小菩薩所破分、大菩薩所破分；如先說燈譬喻。又須陀洹亦名破無明，乃至阿羅漢方[^23]是實破；大乘法中亦如是，新發[^24]意菩薩得諸法實相故亦名破無明，乃至佛無明盡破無餘。是故薩陀波崙於佛法中[^*12-3]邪見、無明及我見皆盡故，得名破無明三昧，無咎。

[^20]: 令【大】，〔－〕【石】
[^21]: 不【大】，不令【石】
[^22]: 種【大】，重【宋】【元】【明】【宮】
[^23]: 是【大】，便【宋】【元】【明】【宮】
[^24]: 意【大】，心【聖】【石】
[^*12-3]: 邪【大】*，耶【石】*

「諸法不異三昧」者，得是三昧，觀一切法一相，所謂無[^25]相。

[^25]: 相【大】，〔－〕【宋】【元】【明】【宮】

「諸法不壞自在三昧」者，得是三昧，觀一切法如、法性、實際、無為相故名不壞。得是法已，得自在，了了知諸法；為佛道故，不證是[^26]法。

[^26]: 法【大】，〔－〕【宋】【元】【明】【宮】

「諸法能照明三昧」者，[^27]以總相、別相知一切法。

[^27]: 以【大】，以我【石】

「諸法離闇三昧」者，無明有二種：一者、厚，二者、薄。薄者名無明，厚者名黑闇。破厚無明故名離闇，先破薄無明故[^28]名破諸法無明。

[^28]: 名【大】，言【石】

「諸法無異相續三昧」者，五眾念念滅，相似相續生，死時，相續生而不相似。得是三昧，知諸法念念相續法不異。

「諸法不可得三昧」者，即是一切法空相應三昧。

「散華三昧」者，得是三昧者，於十方佛前，能以七寶華散佛。

「諸法無我三昧」者，觀一切法無我。

「如幻威勢三昧」者，得是三昧者，能種種變化身。如大幻師，能引導眾生發希有心；如大幻師，以[^1]幻力故，能轉一國人心。

[^1]: 幻【大】，幻師【聖】【石】

「得如鏡像三昧」者，得是三昧者，觀三界所有，如鏡中像，虛誑[^2]無實。

[^2]: 無【大】，不【石】

「得一切眾生[^3]語言三昧」者，得[^4]是三昧故，能解一切眾生語言。

[^3]: 語言【大】，言語【石】
[^4]: 是【大】，如是【宋】【元】【明】【宮】

「一切眾生歡喜三昧」者，入是三昧，能轉眾生瞋心[^5]令歡喜。

[^5]: 令【大】，念【聖】

「入分別音聲三昧」者，入是三昧中，皆能分別一切天、人音聲大小、麁細等。

「得種種語言字句莊嚴三昧」者，得是三昧者，義理雖淺，能莊嚴字句語言，令人歡喜，何況深義！

「無畏三昧」者，得是三昧者，不畏一切魔民、外道、論師及諸煩惱。

「性常默然三昧」者，入是三昧者，常默然攝心；為度眾生故，隨所應聞而出音聲，如天[^6]妓樂，應[^7]意而出。

[^6]: 妓【大】，伎【宋】【宮】【聖】【石】
[^7]: 意【大】，音【宋】【元】【明】【宮】

「得無礙解脫三昧」者，得是三昧[^8]者，於一切法中得無礙智慧。

[^8]: 者【大】，〔－〕【聖】

「離塵垢三昧」者，得是三昧者，諸煩惱、結使塵垢[^9]皆滅，即是無生法忍三昧。

[^9]: 皆【大】，習【宋】【元】【明】【宮】

「名字語句莊嚴三昧」者，得是三昧者，能種種莊嚴偈句語言說法。

「見諸法三昧」者，入是三昧者，以見世諦及第一義[^10]諦[^11]知諸法。

[^10]: 諦【大】，〔－〕【宋】【元】【明】【宮】
[^11]: 明註曰知南藏作如

「諸法無礙頂三昧」者，如人在山頂遍觀四方；菩薩住是三昧中，普見一切諸法無礙。

「如虛空三昧」者，入是三昧者，身及外法皆如虛空，皆得自在。

「如金剛三昧」者，如金剛能破諸山；是三昧亦如是，能破障礙六波羅蜜法，直至佛道。

「不畏著色三昧」者，得是三昧[^12]者，乃至天色尚不著，何況餘色！

[^12]: 者【大】，〔－〕【宋】【元】【明】【宮】【聖】

「得勝三昧」者，欲有所作，皆[^13]能得勝不負。

[^13]: 能【大】，〔－〕【聖】

「轉眼三昧」者，得是三昧者，魔及魔民欲見菩薩短者，轉之令作好見。

「畢法性三昧」者，得是三昧者，見一切法畢入法性中。

「能與安隱三昧」者，得是三昧，雖往來六道迴轉，自知必當作佛，安樂無憂。

「師子吼三昧」者，入是三昧者，皆能降伏一切魔民、外道，無敢當者。

「勝一切眾生三昧」者，得是三昧，於一切眾生最勝。一切有二種：一者、名字一切，二者、實一切。於三界著心凡夫及聲聞、辟支佛及初[^14]發意未得是三昧者中勝，故言一切。

[^14]: 發【大】，〔－〕【聖】【石】

「花莊嚴三昧」者，得是三昧者，見十方佛，[^15]坐七寶蓮花上，於虛空中，雨寶蓮花於諸佛上。

[^15]: 坐【大】，生【宮】

「斷疑三昧」者，[^16]得是三昧者，雖未得佛，能斷一切眾生所疑。

[^16]: 得是三昧者【大】，〔－〕【宋】【元】【明】【宮】

「隨一切堅固三昧」者，諸法實相名堅固；得是三昧者，隨諸法實相，不隨餘法。

「出諸法得神通力無畏三昧」者，得是三昧者，過出一切凡夫法，得菩薩六神通、十力、四無所畏。

「能達諸法三昧」者，得是三昧[^17]者，乃至諸法如、法性、實際中通達不住，乃至諸法平等。

[^17]: 者【大】，〔－〕【聖】【石】

「諸法財印三昧」者，財名善法，印[^18]者名相。如人得印綬，無敢[^19]陵易；菩薩得[^20]善法財印，亦[^21]無能為作留難者。

[^18]: 者【大】，〔－〕【宋】【元】【明】【宮】【聖】
[^19]: 陵【大】，凌【宋】【元】【明】【宮】
[^20]: 善【大】，〔－〕【宋】【元】【明】【宮】
[^21]: 無【大】，不【石】

「諸法無分別見三昧」者，若分別諸法，即生憎、愛心；得是三昧[^22]者，見一切法，不作分別。

[^22]: 者【大】，者觀【聖】【石】

「離諸見三昧」者，「[^23]見」者，六十二[^*12-4]邪見，及色等法中取相，乃至佛見、法見、僧見、涅槃見，皆名為見。所以者何？取相能生著心故。

[^23]: 見者【大】，〔－〕【宋】【元】【明】【宮】
[^*12-4]: 邪【大】*，耶【石】*

「離一切相三昧」者，即是無相解脫門相應三昧。

「離一切著三昧」[^24]者，離一[^25]切相故，於一切法亦不著。

[^24]: 者【大】，〔－〕【宋】【元】【明】【宮】
[^25]: 切【大】，相【石】

「除一切懈怠三昧」者，得是三昧者，如此中說乃至七歲不坐不臥。菩薩得是三昧，常無懈怠[^26]心，乃至得佛，初不止息。

[^26]: 心【大】，〔－〕【石】

「得深法明三昧」者，[^27]深法名[^28]諸佛法一切智慧等；菩薩得是三昧故，能遙見佛法，思惟籌量，知深妙無比。

[^27]: 深【大】，〔－〕【宋】【元】【明】【宮】
[^28]: 諸【大】，謂【宋】【元】【明】【宮】

「不可奪三昧」者，得是三昧者，行菩薩法，無能奪其志者。

「破魔三昧」者，得是三昧力，魔雖是欲界主，菩薩以人身能破魔事。

「不著三界三昧」者，得是三昧，身雖在三界中，心常在涅槃故不著。

「起光明三昧」者，得是三昧者，能放無量光明，照於十方。

「見諸佛三昧」者，得是三昧，雖未得天眼、天耳，而能見十方諸佛，聞十方諸佛所說法，諮問所疑。

薩陀波崙住如是等三昧中，即見十方無量阿僧祇諸佛在大眾中為諸菩薩說般若波羅蜜。[^29]

[^29]: 不分卷及品【石】

[^30]大智度論卷第九十七

[^30]: 大智度【大】，大智度經【聖】

