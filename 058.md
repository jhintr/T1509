[^8]大智度論釋勸[^9]受持品第三十[^10]四(卷五十八)

[^8]: （大智…八）十七字【大】，（大智度經論卷第五十八釋第三十三品訖第三十五品）二十字【聖】，（摩訶般若波羅蜜經勸受持品第三十三）十五字【石】
[^9]: 受【大】，〔－〕【宋】【元】【明】【宮】
[^10]: 四【大】，四品【宮】

聖者龍樹造

【經】

爾時，三千大千世界所有四天王天乃至阿迦尼吒天語釋提桓因，諸天言：「應受是般若波羅蜜，應持，應親近，應讀、誦、說、正憶念！何以故？[^12]若受持般若波羅蜜乃至正憶念故，一切所修集善法當具足滿，增益諸天眾、[^13]減損阿修羅。諸[^14]天子！受持般若波羅蜜乃至正憶念故，佛種不斷，法[^15]種、僧種不斷；佛種、法種、僧種不斷故，[^16]世間便有檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，皆現於世；四念處乃至十八不共法、菩薩道皆現於世；須陀洹果、斯陀含果、阿那含果、阿羅漢果、辟支佛道、佛道，須陀洹乃至佛皆現於世。」

[^12]: 若【大】，〔－〕【宋】【元】【明】【宮】【聖】
[^13]: 減【大】*，咸【聖】*
[^14]: 天子【大】，〔－〕【宮】
[^15]: 種【大】，種不斷【石】
[^16]: 世間【大】，〔－〕【宮】【聖】

爾時，佛告釋提桓因：「憍尸迦！汝當受是般若波羅蜜，持、讀、誦、說、正憶念！何以故？若諸阿修羅生[^17]心欲與三十三天共鬪，憍尸迦！汝爾時當誦念般若波羅蜜，諸阿修羅惡心即滅，更不復生。憍尸迦！若諸天子、天女五死相現時，當[^18]墮不如意處，汝當於其前，[^19]誦讀般若波羅蜜，是諸天子、天女聞般若波羅蜜功德[^20]力故，還生本處。何以故？聞般若波羅蜜有大利益故。」

[^17]: 心【大】，惡心【元】【明】
[^18]: 墮【大】*，隨【聖】*
[^19]: 誦讀【大】，讀誦【聖】【石】
[^20]: 力【大】，〔－〕【宮】【聖】

「復次，憍尸迦！若有善男子、善女人，若諸天子、天女聞是般若波羅蜜[^21]經[^22]耳，[^23]以是功德故，漸當得阿耨多羅三藐三菩提。何以故？憍尸迦！過去諸佛及弟子皆學是般若波羅蜜，得阿耨多羅三藐三菩提，入無餘涅槃。憍尸迦！未來世諸佛、今現在十方諸佛及弟子皆學是般若波羅蜜，得阿耨多羅三藐三菩提，入無餘涅槃。何以故？憍尸迦！是般若波羅蜜攝一切善法，若聲聞法、若辟支佛法、若菩薩法、若佛法。」

[^21]: 經【大】，逕【石】
[^22]: 耳【大】，取【聖】
[^23]: 以【大】，〔－〕【宋】【元】【明】【宮】【聖】

釋提桓因白佛言：「世尊！般若波羅蜜是大明呪、無上明呪、無等等明呪。何以故？世尊！是般若波羅蜜能除一切不善[^24]法，能與一切善法。」

[^24]: 法【大】，〔－〕【宮】【聖】【石】

佛語釋提桓因：「如是！如是！憍尸迦！般若波羅蜜是大明呪、無上明呪、無等等明呪。何以故？憍尸迦！過去諸佛因是明呪故得阿耨多羅三藐三菩提，未來世諸佛、今現在十方諸佛亦因是明呪得阿耨多羅三藐三菩提。因是明呪故，世間便有十善道，便有四禪、四無量心、四無色定，便有檀波羅蜜乃至般若波羅蜜、四念處乃至十八不共法，便有法性、如、法相、法住、法位、實際，便有五眼、須陀洹果乃至阿羅漢果、辟支佛道、[^25]佛道、一切智、一切種智。憍尸迦！菩薩摩訶薩因緣故，十善出於世間，四禪、四無量心乃至一切種智，須陀洹乃至諸佛出於世間。譬如滿月照明，星宿亦能照明。如是，憍尸迦！一切世間善法、正法，十善乃至一切種智，若諸佛不出時，皆從菩薩生，是菩薩摩訶薩方便力皆從般若波羅蜜生。菩薩摩訶薩以是方便力，行檀波羅蜜乃至禪波羅蜜，內空乃至無法有法空，四念處乃至十八不共法，不證聲聞、辟支佛地，成就眾生、淨佛[^26]世界，壽命成就、[^*26-1]世界成就、菩薩眷屬成就，得一切種智，[^27]皆從般若波羅蜜生。

[^25]: 佛道【大】，〔－〕【宋】【元】【明】【宮】【聖】
[^26]: 世界【大】*，國土【石】*
[^*26-1]: 世界【大】*，國土【石】*
[^27]: 皆從般若波羅蜜生【大】，〔－〕【宋】【宮】，從般若波羅蜜生【聖】

「復次，憍尸迦！若善男子、善女人聞般若波羅蜜，受持、親近乃至正憶念，是人當得今世、後世功德。」

釋提桓因白佛言：「世尊！何等是善男子、善女人受持般若波羅蜜，乃至正憶念，得[^28]今世、[^29]後世功德？」

[^28]: 今世【大】，〔－〕【聖】
[^29]: 後世【大】，〔－〕【明】【宮】，世【聖】

[^30]佛告釋提桓因：「若有善男子、善女人受持般若波羅蜜，乃至正憶念，終不中毒[^31]死，兵[^32]刃不傷，[^33]水火不害，乃至四百四病所不[^34]能中，除[^35]其宿命業報。

[^30]: 佛告【大】，〔－〕【宋】【元】
[^31]: 死【大】，〔－〕【聖】
[^32]: 刃【大】，〔－〕【聖】，刀【石】
[^33]: 水【大】，入水【石】
[^34]: 能【大】，〔－〕【聖】
[^35]: 其【大】，〔－〕【石】

「復次，憍尸迦！若有[^36]官事起，是善男子、善女人讀誦般若波羅蜜故，往[^37]到官所，官不[^38]譴責。何以故？是般若波羅蜜威力故！若善男子、善女人讀誦是般若波羅蜜，到王所，若太子、大臣所，王及太子、大臣皆歡喜問訊，和意與語。何以故？是諸善男子、善女人常有慈、悲、喜、捨心向眾生故。憍尸迦！若善男子、善女人受持般若波羅蜜乃至正憶念，得如是等種種今世功德。

[^36]: 官【大】下同，宮【聖】下同
[^37]: 到【大】，至【石】
[^38]: 譴責【大】，詰嘖【石】

「憍尸迦！何等是善男子、善女人後世功德？是善男子、善女人終不離十善道、四禪、四無量心、四無色定、六波羅蜜、四念處乃至十八不共法。是人終不[^*18-1]墮三惡道，受身[^1]完具，終不生貧窮下賤、工師、除廁人、擔死人家。常得三十二相，常得化生諸現在佛[^2]界，終不離菩薩神通。若欲從一佛[^*2-1]界至一佛[^*2-2]界供養諸佛、聽諸佛法，即得隨意；所遊佛[^*2-3]界，成就眾生、淨佛[^*26-2]世界，漸得阿耨多羅三藐三菩提。憍尸迦！是名後世功德。

[^*18-1]: 墮【大】*，隨【聖】*
[^1]: 完【大】，宛【聖】
[^2]: 界【大】*，國【石】*
[^*2-1]: 界【大】*，國【石】*
[^*2-2]: 界【大】*，國【石】*
[^*2-3]: 界【大】*，國【石】*
[^*26-2]: 世界【大】*，國土【石】*

「以是故，憍尸迦！善男子、善女人應當受持般若波羅蜜，親近、讀、誦、說、正憶念，華香乃至[^3]伎樂供養，常不離薩婆若心。是善男子、善女人，乃至阿耨多羅三藐三菩提，得今世、後世功德成就。」

[^3]: 伎【大】下同，妓【明】下同

【論】

釋曰：

佛是法王，讚歎受持般若波羅蜜者已，次天王釋讚；釋讚已，今次諸天讚。以多眾讚故，令人信心轉深。作是言：「應受持是般若波羅蜜。」

此中說受持因緣：「修諸功德，增益諸天，[^*13-1]減損阿修羅，三寶不斷，六波羅蜜等諸功德[^5]出現於世。」

[^*13-1]: 減【大】*，咸【聖】*
[^5]: 出【大】，示【宮】【聖】

爾時，佛可諸天讚，告[^6]釋言：「汝受持是般若波羅蜜。」

[^6]: 釋【大】，帝釋【石】

此中說因緣：若阿修羅生惡心，欲共三十三天鬪，汝爾時讀誦般若者，惡心即滅。若二[^7]陣相對時讀誦般若者，阿修羅即退去。

[^7]: 陣【大】*，陳【聖】*

問曰：

若爾者，何以不常誦般若令阿修羅惡心不生？何故乃[^8]使兩[^*7-1]陣相對？

[^8]: 使【大】，便【聖】
[^*7-1]: 陣【大】*，陳【聖】*

答曰：

諸天多著福樂，染欲心利，雖知般若有大功德，不能[^9]常誦故。又以忉利天不淨業因緣故，致有怨敵，不得不鬪。

[^9]: 常【大】，當【聖】

諸天命欲終時，五死相現：一者、華[^10]鬘萎，二者、[^11]掖下汗出，三者、蠅來著身，四者、見更有天坐己坐處，五者、自不樂本坐。諸天見是死相，念惜天樂，見當生惡處，心懷憂毒。爾時，若聞般若波羅蜜實相，諸法虛誑，無常空寂，信是佛法，心清淨故，還生本處。是天人不但還生本處，以聞般[^12]若故，世世受[^13]福樂，漸成無上道。

[^10]: 鬘【大】，冠【宋】【元】【明】【宮】
[^11]: 掖【大】，腋【宋】【元】【明】【宮】
[^12]: 若【大】，若波羅蜜【石】
[^13]: 福樂【大】，樂福【宮】

此中因緣，如經說「般若波羅蜜為大明呪」者是。

問曰：

釋提桓因何以故名「般若」為「大明呪」？

答曰：

諸外道、聖人有種種呪術，利益[^14]人民；誦是呪故，能隨[^15]意所欲使諸鬼神。諸仙人有是呪故，大得名聲，人民歸伏。貴呪術故，是以[^16]帝釋白佛言：「諸呪術中，般若波羅蜜是大呪術。」何以故？能常與眾生道德樂故。餘呪術，樂因緣，能起煩惱，又不善業故，墮三惡道。

[^14]: 人民【大】，民人【宋】【元】【明】【宮】【聖】
[^15]: 意【大】，喜【聖】
[^16]: 帝【大】，〔－〕【宮】

復次，餘呪術能隨貪欲、瞋恚自在作惡；是般若波羅蜜呪能滅禪定、佛道、涅槃諸著，何況貪、恚麁病！是故名為「大明呪、無上呪、無等等呪」。

復次，是呪能令人離老、病、死，能立眾生於大乘，能令行者於一切眾生中最大，是故言「大呪」。能如是利益故，名為「無上」。先有仙人所作呪術，所謂能知他人心呪，名抑[^17]叉尼；能飛行變化呪，名揵[^18]陀梨；能住壽過千[^19]萬歲呪，於諸呪中無與等。

[^17]: 叉【大】，又【聖】
[^18]: 陀【大】，他【聖】
[^19]: 萬歲【大】，歲萬歲【宋】【元】【明】【宮】

於此無等呪術中，般若波羅蜜過[^20]出無量故名「無等等」。

[^20]: 出【大】，去【聖】

復次，諸佛法名無等，般若波羅蜜得佛因緣故言「無等等」。

復次，諸佛於一切眾生中名無等，是般若呪術，佛所[^21]作故名「無等等呪」。

[^21]: 作【大】，住【石】

復次，此經中自說三呪因緣，所謂「是呪能捨一切不善法，能與一切善法」。

佛[^22]順其所歎故言：「如是！如是！」亦更廣其所讚，所謂「因般若故，出生十善道乃至諸佛。」

[^22]: 順【大】，顧【聖】

是般若波羅蜜屬菩薩故，佛說譬喻：諸佛能大破無明闇故，如滿月；菩薩破闇不如故，如星宿。如夜中有所見，皆是星、月力；世間生死夜中有所知見，皆是佛菩薩力。若世無佛，爾時，菩薩說法度眾生，著人天樂中，[^A1]漸漸令得涅槃樂。菩薩所有智慧，皆是般若波羅蜜力。

[^A1]: 漸【CB】【麗-CB】，慚【大】(cf. K14n0549_p1077a02)

復次，是菩薩雖行三十七品、十八空，知諸法畢竟不可取，亦不證聲聞、辟支佛道，而能還起善法，教化眾生、淨佛世界、壽命具足等，皆是方便般若波羅蜜力。

若是人能受持般若，乃至正憶念，得今世、後世功德。

「[^23]今世功德」者，所謂終不中毒死等。

[^23]: 今【大】，念【聖】

問曰：

先[^24]已說不橫死，今何以更說？

[^24]: 已【大】，〔－〕【宮】【石】

答曰：

先已[^25]說般若波羅蜜，不一會中說，此為後來者更為說。

[^25]: 說【大】，言【石】

復次，[^26]刀、毒、水、火有二種：有他作，有自作。先說他加兵、毒、水、火等，今為不自傷。何以知之？次說四百四病故知。上雖說「人不能得其便」，不說「其人還恭敬供養」。

[^26]: 刀【大】，力【聖】

「四百四病」者，四大為身，常相[^27]侵害。一一大中，百一病起：冷病有二百二，水、風起故；熱病有二百二，地、火起故。火熱相，地堅相，堅相[^28]故難消，難消故能起熱病。血肉、筋、[^29]骨、骸、髓[^30]等，地分。

[^27]: 侵【大】，𢬶【聖】
[^28]: （故難…髓）十六字【大】，〔－〕【聖】
[^29]: 骨骸【大】，脈骨【宋】【元】【明】【宮】【石】
[^30]: 等【大】，是【聖】

「除其業報」者，一切法和合因緣生，無有作者，[^31]無有作者故，必受業報，佛所不能救，何況般若！

[^31]: 無【大】，死【聖】

必受業報、不必受業報，先已說。

官事起者，誦般若波羅蜜力故，隨起皆滅。

問曰：

先說「人不能得便」，今何以復更說？

答曰：

先雖說人不能得便，不說國王、大臣等既不能得便，還復恭敬供養。何以故？是菩薩常有慈、悲、喜、捨心向眾生故。

「後世功德」者，世世所生常不離十善道等，是故常不墮惡道；是人折伏惡心故，受身完具，不生下賤等[^1]家。學佛所學道故，得變化身[^2]似佛，有三十二相、八十隨形好。

[^1]: 家【大】，〔－〕【石】
[^2]: 似【大】，以【宮】

「常得化生現在佛國」者，隨心所到十方世界，供養諸佛，聽受諸法，教化眾生，漸漸得成佛道。

是故行者[^3]應聞、受持乃至正憶念，不離薩婆若心。如是得今世、後世功德。[^4]

[^3]: 應【大】，聽【宋】【元】【明】【宮】
[^4]: 德【大】，德釋第三十三品竟【石】，大智度經論卷第五十九終【石】

[^5]大智度論釋[^6]梵志品第三十[^7]五

[^5]: 大智度論【大】，〔－〕【明】，卷第六十首【石】，（（大智…五））十二字＝（（釋第三十四品））六字【聖】，（（摩訶般若波羅蜜經梵志品第卅四，六十））十六字【石】
[^6]: 梵志品【大】，遣異品【宋】
[^7]: 五【大】，五(經作遣異品)【明】，五品【宮】

【經】

爾時，諸外道梵志來向佛所，欲求佛短。是時釋提桓因心念：「是諸外道梵志來向佛所，欲求佛短；我今當誦念從佛所受般若波羅蜜，是諸外道梵志等終不能中道作礙、斷[^8]說般若波羅蜜。」釋提桓因作是念已，即誦般若波羅蜜。是時諸外道梵志遙[^9]遶佛，復道還去。

[^8]: 說【大】，〔－〕【宋】【宮】
[^9]: 遶【大】*，達【聖】*

時舍利弗心念：「是中何因緣，諸外道梵志遙[^*9-1]遶佛，復道還去？」

[^*9-1]: 遶【大】*，達【聖】*

佛知舍利弗心念，告舍利弗：「是釋提桓因誦念般若波羅蜜，以是因緣故，諸外道梵志遙繞佛，復道還去。舍利弗！我不見是諸外道梵志一念善心；是諸外道梵志[^10]但持惡心來，欲[^11]求索[^12]佛短。舍利弗！我不見說般若波羅蜜時，一切世間若天、若魔、若梵、若沙門眾、婆羅門眾中有持惡意來能得短者！何以故？舍利弗！是三千大千世界中，諸四天王天乃至阿迦尼吒天、諸聲聞、辟支佛、諸菩薩摩訶薩[^13]等守護是般若波羅蜜。所以者何？是諸天、人皆從般若波羅蜜中生故。

[^10]: 但【大】，〔－〕【宮】【聖】
[^11]: 求【大】，〔－〕【宋】【元】【明】【宮】【聖】
[^12]: 佛【大】，〔－〕【聖】
[^13]: 等【大】，〔－〕【宋】【元】【明】【宮】【聖】

「復次，舍利弗！十方如恒河沙等[^*26-3]世界中，諸佛及聲聞、辟支佛、菩薩[^14]摩訶薩、諸天、龍、鬼神等皆守護是般若波羅蜜。所以者何？是諸佛等皆從般若波羅蜜中生故。」

[^*26-3]: 世界【大】*，國土【石】*
[^14]: （摩訶…何）二十二字【大】，〔－〕【聖】

爾時，惡魔心念：「今佛四眾現前集會，亦有欲界、色界諸天子，是中必有菩薩摩訶薩[^15]受記當得阿耨多羅三藐三菩提。我[^16]寧可至佛所，破壞其意。」

[^15]: 受【大】，授【明】
[^16]: 寧【大】*，曼【聖】*

是時，惡魔化作四種兵，來至佛所。爾時，釋提桓因心念：「是四種兵，或是惡魔化作，欲來向佛。何以故？是四種兵嚴飾，頻婆娑羅王四[^17]種兵所不類，波斯匿王四種兵亦不類，諸釋子四種[^18]兵、諸梨[^19]唱四種兵皆亦不類。是惡魔長夜索佛便，欲惱眾生，我[^*16-1]寧可誦念般若波羅蜜。」釋提桓因即時誦念般若波羅蜜，惡魔[^20]如所誦[^21]聞，漸[^22]漸復道還去。

[^17]: 種【大】下同，〔－〕【石】下同
[^18]: 兵【大】，兵所不類【石】
[^19]: 唱【大】，昌【元】【明】【石】
[^*16-1]: 寧【大】*，曼【聖】*
[^20]: 如【大】，聞其【石】
[^21]: 聞【大】，〔－〕【石】
[^22]: 漸【大】，漸而退【石】

爾時，會中四天王諸天子乃至阿迦尼吒諸天子化作天華，於虛空中而散佛上，作是言：「世尊！願令般若波羅蜜久住閻浮提！所以者何？閻浮提人受持般若波羅蜜，隨所住時，佛寶[^23]住不滅，法寶、僧寶亦住不滅。」

[^23]: 住【大】，〔－〕【宋】【元】【明】【宮】

爾時，十方如恒河沙等[^*26-4]世界中諸天亦[^24]皆散華，作是言：「世尊！願令般若波羅蜜久住閻浮提！若般若波羅蜜久住，佛、法、僧亦當久住，亦分別知菩薩摩訶薩道。復次，所在住處，有善男子、善女人書持般若波羅蜜經卷，是處則為照明，已離眾[^25]冥。」

[^*26-4]: 世界【大】*，國土【石】*
[^24]: 皆【大】，〔－〕【宋】【元】【明】【宮】
[^25]: 冥【大】，難【聖】

佛告釋提桓因等諸天子：「如是！如是！憍尸迦及諸天子！閻浮提人受持般若波羅蜜，隨所住時，佛寶如是住，法寶、僧寶亦如是住；乃至[^26]所[^27]住在處，善男子、善女人有書持般若波羅蜜經卷，是處則為照明，已離[^28]眾冥。」

[^26]: 所【大】，在所【石】
[^27]: 住在【大】，在住【宋】【元】【明】【宮】【聖】
[^28]: 眾冥【大】，瞋【聖】

爾時，諸天子化作天華散佛上，作是言：「世尊！若有善男子、善女人受持般若波羅蜜，乃至正憶念，魔、若魔天不能得其便。世尊！我等亦當擁護是善男子、善女人！何以故？[^29]若善男子、善女人受持般若波羅蜜乃至正憶念，我等視是人即是佛、若次佛。」

[^29]: 若【大】，〔－〕【宮】

是時，釋提桓因白佛言：「世尊！善男子、善女人受持般若波羅蜜乃至正憶念者，當知是人先世[^30]於佛所作功德，多親近供養諸佛，為善知識所護。世尊！諸佛一切智應當從般若波羅蜜中求，般若波羅蜜亦當從一切智中求！所以者何？般若波羅蜜不異一切智，一切智不異般若波羅蜜；般若波羅蜜、一切智，不[^31]二不別。是故我等視是人即是佛、若次佛。」

[^30]: 於【大】，〔－〕【聖】
[^31]: 二【大】，一一【聖】

佛告釋提桓因：「如是！如是！憍尸迦！諸佛一切智即是般若波羅蜜，般若波羅蜜即是一切智。何以故？憍尸迦！諸佛一切智，從般若波羅蜜中生。般若波羅蜜不異一切智，一切智不異般若波羅蜜；般若波羅蜜、一切智，不二不別。」

【論】

釋曰：

上品中說，聞、受般若者，魔、若魔民、外道梵志不得其便；今欲現證驗故，以威神[^32]感致眾魔及諸外道。

[^32]: 感致【大】，咸到【聖】

是以外道梵志作是念：「佛在耆闍崛山中說般若波羅蜜，所謂諸法畢竟空、無所有，以引致十方眾生。我等共往難問，破此空論；其論若破，佛則自退，我等還得[^1]如本。」是諸外道但有邪見、惡心、憍慢故來，欲出是畢竟清淨般若波羅蜜過罪。譬如狂人欲中傷[^2]虛空，徒自疲苦！

[^1]: 如【大】，知【宮】
[^2]: 虛【大】，處【聖】

爾時，帝釋如佛教，受持般若，外道不能得便。今欲驗實，令人信知[^3]故。帝釋無量福德成就，以天利根，深信般若，即時誦念，得般若力故，外道遙繞佛，復道而去。

[^3]: 故【大】，〔－〕【石】

問曰：

[^A2]何以不直還，[^4]方遶佛而去？

[^A2]: 何【CB】【麗-CB】，可【大】(cf. K14n0549_p1078c19)
[^4]: 方【大】，乃【宮】

答曰：

以般若神力故，於遠處降伏，作是念：「佛眾[^5]威德甚大，我等今往，徒自[^6]困辱，無所成辦；我等今若遙見直去，人當謂我[^7]等怯弱，來而空去。」以是故，詐現供養繞佛，復道而去。

[^5]: 威【大】，滅【聖】
[^6]: 困【大】，內【聖】
[^7]: 等怯【大】，性法【宮】，等法【聖】

舍利弗本是梵志，見諸外道遠處而去，心[^8]少憐愍，不能以小事故入三昧[^9]求知，作是念：「此諸外道何因緣來，竟不蒙度而空還去？」

[^8]: 少【大】，小【聖】
[^9]: 求【大】，〔－〕【聖】

佛言：「是般若波羅蜜力。」

舍利弗意念：「佛以般若波羅蜜無事不[^10]濟，云何令此外道空來而去？」

[^10]: 濟【大】*，齊【聖】*

佛知舍利弗所念，語舍利弗：「是諸梵志乃至無一念善心，但持惡意，邪見著心，欲求諸法定相，是故不中度。」譬如必死之病，雖有良醫、神藥，不能救[^*10-1]濟。

[^*10-1]: 濟【大】*，齊【聖】*

「舍利弗！說般若波羅蜜時，非但此梵志，一切世間人，持惡心來，不能得便。何以故？一切諸佛及諸菩薩、諸天常守護般若故。所以者何？諸佛、菩薩、天人作是念：『我等皆[^11]從般若生故。』」

[^11]: 從【大】，因【石】

魔來欲難問破壞，亦如是。

是時，會中諸天子先聞般若功德，今[^12]見證驗，心大歡喜，化華供養，作是願：「令般若波羅蜜久住閻浮提！」是事如下廣說。佛即印可。

[^12]: 見【大】，現【明】

諸天於佛前自誓言：「行者若聞、[^13]受般若波羅蜜，乃至正憶念，我等常當守護！所以者何？我[^14]等視是人如佛、若次佛。」

[^13]: 受【大】，受持【元】【明】
[^14]: 等【大】，〔－〕【聖】

「如佛」者，法性身，住阿鞞跋致，得無生法忍，乃至十地。「次佛」者，肉身菩薩能說般若波羅蜜及其正義。

爾時，帝釋以先世因緣所集功德智慧，讚是菩薩；此中更說讚歎因緣。

「諸佛一切種智應從般若中求」者，菩薩行般若波羅蜜具足故，得佛時，般若變成一切種智，故言「一切種智當從般若中求」。

佛能說般若波羅蜜，故言「般若波羅蜜當從一切智中求」。

譬如乳變為酪，離乳無酪，亦不得言乳即是酪；般若波羅蜜變為一切種智，離般若亦無一切種智，亦不得言般若即是一切種智。般若與一切種智作生因，一切種智與般若作說因，因果不相離故言「不二不[^15]別」。

[^15]: 別【大】，別釋第卅四品四竟【石】

[^16]大智度論釋[^17]阿難稱譽品第三十[^18]六

[^16]: （大智…六）十四字【大】，大智度論釋尊導品第三十六【宋】【元】，釋尊導品第三十六【明】，釋第卅五品【聖】，摩訶般若波羅蜜經稱譽品第卅五【石】
[^17]: （阿難…六）九字【大】，第三十六品尊導品【宮】
[^18]: 六【大】，六(經作阿難稱譽品)【明】

【經】

爾時，慧命阿難白佛言：「世尊！何以[^19]故不稱[^20]譽檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜乃至十八不共法，但稱[^*20-1]譽般若波羅蜜？」

[^19]: 故【大】*，〔－〕【聖】*
[^20]: 譽【大】*，舉【聖】*
[^*20-1]: 譽【大】*，舉【聖】*

佛告阿難：「般若波羅蜜於[^21]五波羅蜜乃至十八不共法為尊導！阿難！於汝意云何？不迴向薩婆若，布施得稱檀波羅蜜不？」

[^21]: 五【大】，〔－〕【聖】

「不也！世尊！」

「不迴向薩婆若，尸羅、羼提、毘梨耶、禪，智慧是般若波羅蜜不？」

「不也！世尊！」

「以是故知般若波羅蜜於五波羅蜜乃至十八不共法為尊導，是故稱[^*20-2]譽。」

[^*20-2]: 譽【大】*，舉【聖】*

阿難白佛言：「世尊！云何布施迴向薩婆若作檀波羅蜜，乃至作般若波羅蜜？」

佛告阿難：「以無二法布施迴向薩婆若，是名檀波羅蜜；以不生、不可[^22]得迴向薩婆若布施，是名檀波羅蜜。乃至以無二法智慧迴向薩婆若，是名般若波羅蜜；以不生、不可得迴向薩婆若智慧，是名般若波羅蜜。」

[^22]: 得【大】，得故【石】

阿難白佛言：「世尊！云何以不二法迴向薩婆若布施是名檀波羅蜜，乃至以不二法迴向薩婆若智慧是名般若波羅蜜？」

佛告阿難：「以色不二法故，受、想、行、識不二法故，乃至阿耨多羅三藐三菩提不二法故。」

「世尊！云何色不二法，乃至阿耨多羅三藐三菩提不二法？」

佛言：「色，色相空。何以故？檀波羅蜜、色，不二不[^23]別；乃至阿耨多羅三藐三菩提、檀波羅蜜，不二不別。五波羅蜜亦如是。以是故，阿難！但稱譽般若波羅蜜，於五波羅蜜乃至一切種智為尊導！阿難！[^24]譬如地，以種散中，得因緣和合[^25]故便生，是諸種子依地而生。如是，阿難！五波羅蜜依般若波羅蜜得生，四念處乃至一切種智亦依般若波羅蜜得生。以是故，阿難！般若波羅蜜為五波羅蜜乃至十八不共法尊導！」

[^23]: 別【大】，分別【石】
[^24]: 譬【大】*，辟【聖】*
[^25]: 故【大】，〔－〕【宋】【元】【明】【宮】【聖】

爾時，釋提桓因白佛言：「世尊！佛說善男子、善女人受持般若波羅蜜乃至正憶念[^26]者，功德未盡。何以故？受持般若波羅蜜乃至正憶念，則受三世諸佛無上道。所以者何？欲得薩婆若，當從般若波羅蜜中求；欲得般若波羅蜜，當從薩婆若中求。世尊！受持般若波羅蜜乃至正憶念故，十善道現於世間，四禪、四無量心、四無色定乃至十八不共法現於世間。受持般若波羅蜜乃至正憶念故，世間便有剎利大姓、婆羅門大姓、居士大家、四天王天乃至阿迦尼吒諸天。受持般若波羅蜜乃至正憶念故，便有須陀洹乃至阿羅漢、辟支佛、菩薩摩訶薩。受持般若波羅蜜乃至[^1]正憶念故，諸佛出於世間。」

[^26]: 者【大】，〔－〕【聖】
[^1]: 正【大】，〔－〕【聖】

爾時，佛告釋提桓因：「憍尸迦！善男子、善女人受持般若波羅蜜乃至[^2]正憶念，我不說但有爾所功德。何以故？憍尸迦！是善男子、善女人受持般若波羅蜜乃至正憶念，不離薩婆若心，無量戒眾成就，定眾、慧眾、解脫眾、解脫知見眾成就。復次，憍尸迦！是善男子、善女人能受持般若波羅蜜乃至正憶念，不離薩婆若心，當知是人為如佛。復次，憍尸迦！一切聲聞、辟支佛所有戒眾、定眾、慧眾、解脫眾、解脫知見眾不及是善男子、善女人戒眾乃至解脫知見眾，百分、千分、千億萬分乃至算數譬喻所不能及！何以故？[^3]是善男子、善女人於聲聞、辟支佛地中心得解脫，更不求大乘法故。復次，憍尸迦！若有善男子、善女人書持般若波羅蜜經卷，供養、恭敬、尊重，華香、瓔珞乃至[^4]伎[^5]樂，亦得今世、後世功德。」

[^2]: 正【大】，心【聖】
[^3]: 是【大】，〔－〕【宋】【元】【明】【宮】【聖】
[^4]: 伎【大】，伏【聖】
[^5]: 樂【大】，樂供養【石】

爾時，釋提桓因白佛言：「世尊！是善男子、善女人受持般若波羅蜜乃至正憶念，不離薩婆若心，供養般若波羅蜜，恭敬、尊重，華香乃至伎樂，我常當守護是人！」

【論】

釋曰：

阿難雖多聞，力能分別空，而未離欲故，不能深入；雖常[^6]侍佛，不[^7]數問難空事。今佛讚歎般若波羅蜜，亦讚歎行者，是故阿難白佛言：「世尊！何以不稱歎餘波羅蜜[^8]及諸法，而獨稱歎般若波羅蜜？」

[^6]: 侍【大】，持【聖】
[^7]: 數【大】，〔－〕【聖】
[^8]: 及【大】，乃至【聖】

問曰：

佛從初以來常說六波羅蜜名，今阿難何以言「不稱說」？

答曰：

雖說名[^9]字，不為稱美，皆為入般若中故[^10]說。

[^9]: 字【大】，守【聖】
[^10]: 說【大】，說說【石】

佛[^11]語阿難：「一切有為法中，智慧第一；一切智慧中，度彼岸般若波羅蜜第一。」[^*24-1]譬如行路，雖有眾伴，導師第一；般若亦如是，雖一切善法各[^12]各有力，般若波羅蜜能示導出三界、到三乘。若無般若波羅蜜，雖行布施等善法，隨受業行，果報有盡；以有盡故，尚不能得小乘涅槃，何況無上道！

[^11]: 語【大】，說【聖】
[^*24-1]: 譬【大】*，辟【聖】*
[^12]: 各【大】，〔－〕【聖】

若布施等善法，能觀如佛道相不二、不生不滅、不得不失、畢竟空寂，是名「迴向薩婆若」。是布施福，世世常受果報而不盡，後當得一切種智。如布施，一切[^13]法亦如是相。

[^13]: 法【大】，諸法【石】

問曰：

佛何以[^14]不答不二因緣，還以「不二」解？

[^14]: 不【大】，〔－〕【宋】【元】【明】【宮】【聖】

答曰：

阿難不問不二因緣，但問「何法不二」，是故佛答：「色等諸法不二故。」

般若波羅蜜能令五事等作波羅蜜故，但稱[^*20-3]譽般若波羅蜜。

[^*20-3]: 譽【大】*，舉【聖】*

佛欲令是義了了易解故作是喻譬：「如大地能生萬物，般若波羅蜜[^15]亦如是。」

[^15]: 亦【大】，〔－〕【宮】

「能持一切善法種子」者，從發心來，除般若波羅蜜，餘一切善法。是「因緣和合」者，是佛道中，一心、信、忍、精進不休不息、欲、受、通達、不壞，有如是等法。事得成辦者，是增長者從發心起學諸波羅蜜，從一地至一地，乃至佛地是。

問曰：

帝釋何以故言「佛說行者受持般若功德[^16]未盡」？

[^16]: 未【大】，來【聖】

答曰：

般若波羅蜜無量無邊，功德亦無量無邊。說未究竟，中間外道梵志及魔來故，傍及異事，今還欲續[^17]聞。帝釋深[^18]愛福德果報，樂聞般若功德，聽無厭足。

[^17]: 聞【大】，問【石】
[^18]: 愛【大】，受【宋】【元】【明】【宮】

今更欲聞說，故自說因緣：「世尊！若人受持般若波羅蜜乃至正憶念，則受三世諸佛無上道功德智慧。所以者何？般若中應求一切種智，一切種智中應求般若。」如上品[^19]末說。

[^19]: 末【CB】【宋】【元】【明】【宮】，未【大】

[^20]行者若受持般若[^21]波羅蜜，發心求阿耨多羅三藐三菩提，為度眾生故，集般若波羅蜜等諸功德，所謂[^22]十善道乃至十八不共法，現於世間。是善法因緣故，有剎利大姓，乃至諸佛。

[^20]: 行【大】，諸行【宋】【元】【明】【宮】
[^21]: 波羅蜜【大】，〔－〕【宋】【元】【明】【宮】
[^22]: （十善…法）十七字【大】，〔－〕【聖】

佛告[^23]天帝：「是人不[^24]但得如上功德，亦得無量戒眾等功德。」

[^23]: 天帝【大】，帝釋【石】
[^24]: 但【大】，俱【聖】

戒眾者，是菩薩行般若波羅蜜，於一切眾生中修畢竟無畏施。眾生十方中數無量無邊，三世[^25]中數亦無量無邊，六道、四生種類各各相亦無量無邊；於此無量無邊眾生中，施第一所愛樂物，所謂壽命，是故得無量戒眾果報。如是不殺等戒，但說名字，則二百五十。毘尼中，略說則八萬四千，廣說則無量無邊。是戒，凡夫人或一日受，或一世，[^26]或百千萬世；菩薩世世於一切眾生中施無畏，乃至入無餘涅槃，是名無量戒眾。乃至解脫[^27]知見眾，亦如是隨義分別。

[^25]: 中【大】，〔－〕【聖】
[^26]: 或【大】，〔－〕【聖】
[^27]: 知【大】，如【聖】

是五[^28]眾功德，勝於二乘，不可計量。

[^28]: 眾【大】，眾生【聖】

若人書寫、供養般若波羅蜜，得今世、後世功德。

問曰：

今世、後世功德深重，書、持、供養輕微，云[^A3]何得二世功德？

[^A3]: 何【CB】【麗-CB】，得【大】(cf. K14n0549_p1081b21)

[^29]答曰：

[^29]: 答【大】，各【聖】

供養有二種：一者、[^30]効他供養，二者、深心供養。[^31]知般若[^32]功德，深心供養故，得二世功德。是般若有種種門入，若聞持乃至正憶念者，智慧、精進門入；書寫、供養者，信及精進門入。若一心深信，則供養經[^33]卷勝；若不一心，雖受持而不如。

[^30]: 効【大】，施【聖】
[^31]: 知【大】，智【聖】
[^32]: 功【大】，〔－〕【聖】
[^33]: 卷【大】，即【宮】，養【聖】

復次，有[^34]如如意寶珠，是無記色法，無心、[^1]無識，以眾生福德因緣故生，有人供養者，能令人隨意所得；何況般若波羅蜜是無上智慧、諸佛之母，諸法寶中是第一寶，若人如所聞一心信受供養，云何不得二世功德？但人不一心供養，又先世重罪故，雖供養般若而不得如上功德，般若無咎。

[^34]: 如【大】，〔－〕【宋】【元】【明】【宮】【聖】【石】
[^1]: 無【大】，〔－〕【聖】

【經】

佛告釋提桓因：「憍尸迦！是善男子、善女人欲讀、誦、說般若波羅蜜時，無量百千諸天皆來聽法。是善男子、善女人[^2]說般若波羅蜜法，諸天子[^3]益其[^4]膽力。是諸法師若[^5]疲極，不欲說法，諸[^6]天益其膽力故，便[^7]更能說。善男子、善女人受[^8]持是般若波羅蜜乃至正憶念，供養華香乃至伎樂故，亦得是今世功德。

[^2]: 說【大】，說眾【聖】
[^3]: 益【大】，答【聖】
[^4]: 膽【大】，擔【聖】
[^5]: 疲【大】，疾【聖】
[^6]: 天【大】，天子【石】
[^7]: 更能【大】，能更【宋】【元】【明】【宮】【聖】
[^8]: 持【大】，〔－〕【宮】【聖】

「復次，憍尸迦！是善男子、善女人於四部眾中說般若波羅蜜時，心無怯弱；若有論難，亦無畏想。何以故？是善男子、善女人為般若波羅蜜所護持故。般若波羅蜜中亦分別一切法：若世間、若出世間，若有漏、若無漏，若善、若不善，若有為、若無為，若聲聞法、若辟支佛法、若菩薩法、若佛法。善男子、善女人住內空乃至住無法有法空故，不見[^9]有能難般若波羅蜜者，亦不見受難者，亦不見般若波羅蜜。如是，善男子、善女人為般若波羅蜜所護持故，無有能難壞者。

[^9]: 有【大】，〔－〕【聖】

「復次，善男子、善女人受持般若波羅蜜乃至正憶念時，不沒、不畏、不怖。何以故？是善男子、善女人不見是法沒者、恐怖者。憍尸迦！善男子、善女人受持般若波羅蜜乃至正憶念，華香供養乃至幡蓋，亦得是[^10]今世功德。

[^10]: 今【大】，現【石】

「復次，憍尸迦！善男子、善女人受持般若波羅蜜，乃至正憶念，書持經卷，華香供養乃至幡蓋，是人為父母所愛，[^11]宗親知識所念，諸沙門、婆羅門所敬，十方諸佛及菩薩摩訶薩、辟支佛、阿羅漢乃至須陀洹所愛敬，一切世間若天、若魔、若梵及阿修羅等皆亦愛敬。是人行檀波羅蜜，檀波羅蜜無有斷絕時；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜亦無有斷絕時；修內空不斷，乃至修無法有法空不斷；修四念處不斷，乃至修十八不共法不斷；修諸三昧門不斷，修諸陀羅尼門不斷；諸菩薩神通不斷，成就眾生、淨佛[^*26-5]世界不斷，乃至修一切種智不斷。是人亦能降伏難論毀謗。善男子、善女人受持般若波羅蜜乃至正憶念，不離薩婆若心，書持經卷，華香供養乃至幡蓋，亦得是今世、後世功德。

[^11]: 宗【大】，守【聖】
[^*26-5]: 世界【大】*，國土【石】*

「復次，憍尸迦！善男子、善女人書持經卷，在所[^12]住處，三千大千世界中所有諸四天王天發阿耨多羅三藐三菩提心者，皆來到是處，見般若波羅蜜，[^13]受、讀、誦、說、供養、禮拜還去。三十三天、夜摩天、兜率陀天、化樂天、他化自在天，梵眾天、梵輔天、梵會天、大梵天，光天、少光天、無量光天、光音天，淨天、少淨天、無量淨天、[^14]遍淨天，無[^15]蔭行天、福德天、廣果天發阿耨多羅三藐三菩提心者，皆來到是處，見般若波羅蜜，受、讀、誦、說、供養、禮拜還去。淨居諸天，所謂無誑天、無[^16]熱天、妙見天、憙見天、色究竟天，皆來到是處，見[^17]是般若波羅蜜，受、讀、誦、說、供養、禮拜還去。復次，憍尸迦！十方世界中諸四天王天乃至廣果天發阿耨多羅三藐三菩提心，及淨居天，并餘諸天、龍、鬼神、揵闥婆、阿修羅，迦樓羅、緊那羅、摩睺羅伽，亦來見般若波羅蜜，受、讀、誦、說、供養、禮拜還去。是善男子、善女人應作是念：『十方[^*26-6]世界中諸四天王天乃至廣果天發阿耨多羅三藐三菩提心，及淨居天并餘諸天、龍、鬼神、揵闥婆、阿修羅、迦樓羅、緊那羅、摩睺羅伽，來見般若波羅蜜，受、讀、誦、說、供養、禮拜，我則法施已。』憍尸迦！三千大千世界中所有諸四天王天乃至阿迦尼吒天，[^18]乃至十方[^*26-7]世界中諸四天王天乃至阿迦尼吒天發阿耨多羅三藐三菩提心者，[^19]護持是善男子、善女人，諸惡不能得便，除其宿命重罪。憍尸迦！是善男子、善女人亦得是今世功德，所謂[^20]諸天子發阿耨多羅三藐三菩提心，皆[^21]來到是處。何以故？憍尸迦！諸天子發阿耨多羅三藐三菩提心，欲救護一切眾生、不捨一切眾生、安樂一切眾生故。」

[^12]: 住【大】，〔－〕【宮】【聖】
[^13]: 受【大】下同，受持【石】下同
[^14]: 遍【大】，遍天【聖】
[^15]: 蔭【大】，陰【明】
[^16]: 熱【大】，勢【聖】
[^17]: 是【大】，〔－〕【聖】
[^*26-6]: 世界【大】*，國土【石】*
[^18]: 乃至【大】，及【宋】【元】【明】【宮】【聖】【石】
[^*26-7]: 世界【大】*，國土【石】*
[^19]: 護持【大】，擁護【石】
[^20]: 諸【大】，是諸【石】
[^21]: 來到【大】，到來【宮】

爾時，釋提桓因白佛言：「世尊！善男子、善女人，云何當知諸四天王天乃至阿迦尼吒天來，及十方[^*26-8]世界中諸四天王天乃至阿迦尼吒天來見般若波羅蜜，受、讀、誦、說、供養、禮拜時？」

[^*26-8]: 世界【大】*，國土【石】*

佛告釋提桓因：「憍尸迦！若善男子、善女人見大淨光明，必知有大德諸天來，見般若波羅蜜，受、讀、誦、說、供養、禮拜時。

「復次，憍尸迦！[^22]若善男子、善女人若聞異妙香，必知有大德諸天來，見般若波羅蜜，受、讀、誦、說、供養、禮拜時。

[^22]: 若【大】，〔－〕【宋】【元】【明】【宮】

「復次，憍尸迦！善男子、善女人，行淨[^23]潔故，諸天來到其處，見般若波羅蜜，受、讀、誦、說、供養、歡喜、禮拜。是中有小鬼輩即時出去，不能堪任[^1]是大德諸天威德[^2]故。以是大德諸天來故，是善男子、善女人生大心。以是故，般若波羅蜜所住處，四面不應有諸不淨，應然燈、燒香，散眾名華，眾香塗地，眾蓋[^3]幢幡種種嚴飾。

[^23]: 潔【大】*，絜【聖】*
[^1]: 是【大】，〔－〕【宮】【聖】
[^2]: 故【大】，〔－〕【石】
[^3]: 幢幡【大】，旛幢【宋】【元】【明】【宮】，幢【聖】

「復次，憍尸迦！善男子、善女人說法時，終[^4]無疲極，自覺身輕、心樂，隨法[^5]偃息，臥覺安隱，無諸惡夢。[^6]夢中見諸佛三十二相、八十隨形好；比丘僧恭敬圍遶[^7]而為說法，在諸佛邊聽受[^8]法教，所謂六波羅蜜，四念處乃至十八不共法；分別六波羅蜜義，四念處乃至十八不共法，亦分別其義。亦見菩提樹莊嚴[^9]殊妙；見諸[^10]菩薩趣菩提樹，得阿耨多羅三藐三菩提；見諸佛成已轉法輪；見百千萬菩薩共集法論[^11]義，應如是求薩婆若，應如是成就眾生，應如是淨佛[^*26-9]世界；亦見十方無[^12]數百千萬億諸佛，亦聞其名號，[^13]某方[^*13-1]某[^*2-4]界[^*13-2]某佛，若[^14]干百千[^15]萬菩薩、若[^*14-1]干百千[^*15-1]萬聲聞恭敬圍繞說法；復[^16]見十方無數百千萬億諸佛般涅槃；復見無數百千萬億諸佛七寶塔；見供養諸[^17]佛塔，恭敬、尊重、讚歎，[^18]華香乃至[^19]幢蓋。

[^4]: 無【大】，不【石】
[^5]: 偃【大】，復【聖】，𭶜【石】
[^6]: 夢【大】，〔－〕【聖】【石】
[^7]: 而為【大】，〔－〕【宋】【元】【明】【宮】【聖】
[^8]: 法教【大】，教法【石】
[^9]: 殊妙【大】，〔－〕【聖】【石】
[^10]: 菩薩【大】，菩提【宮】
[^11]: 義【大】，議【石】
[^*26-9]: 世界【大】*，國土【石】*
[^12]: 數【大】，量【石】
[^13]: 某【大】*，其【聖】*
[^*13-1]: 某【大】*，其【聖】*
[^*2-4]: 界【大】*，國【石】*
[^*13-2]: 某【大】*，其【聖】*
[^14]: 干【大】*，千【聖】*
[^15]: 萬【大】*，萬億【宋】【元】【明】【宮】*
[^*14-1]: 干【大】*，千【聖】*
[^*15-1]: 萬【大】*，萬億【宋】【元】【明】【宮】*
[^16]: 見【大】，次【宮】
[^17]: 佛【大】，〔－〕【宋】【元】【明】【宮】【聖】
[^18]: 華香【大】*，香華【石】*
[^19]: 幢【大】下同，旛【宋】下同【元】下同【明】下同

「憍尸迦！是善男子、善女人見如是善夢，臥安覺安；諸天益其氣力，自覺[^20]身體輕便，不大貪著飲食、衣服、臥[^21]具、湯藥，於此四供養，其心輕微；譬如比丘坐禪，[^22]從禪定起，心與定合，不貪著[^23]飲食，其心輕微。何以故？憍尸迦！諸天法應以諸味之精，益其氣力故。十方諸佛及天、龍、鬼、神、阿修羅、揵闥婆、迦樓羅、緊[^24]那羅、摩睺羅伽亦益其氣力。

[^20]: 身【大】，自【聖】
[^21]: 具【大】，見【聖】
[^22]: 從【大】，定【聖】
[^23]: 飲【大】，〔－〕【宮】【聖】
[^24]: 那【大】，陀【石】

「如是，憍尸迦！善男子、善女人欲得今世如是功德，應當受持般若波羅蜜，親近、讀、誦、說、正憶念，亦不離薩婆若心。憍尸迦！善男子、善女人雖不能受持乃至[^25]正憶念，應當書持經卷，恭敬、供養、尊重、讚歎，[^*18-1]華香、[^26]瓔珞乃至幡蓋。憍尸迦！若善男子、善女人聞是般若波羅蜜，受持、讀、誦、說、正憶念、[^27]書經卷，恭敬、供養、尊重、讚歎，華香乃至幢蓋。是善男子、善女人功德甚多，勝於供養十方諸佛及弟[^28]子，恭敬、尊重、讚歎，衣服、飲食、臥具、湯藥；諸佛及弟子般涅槃後，起七寶塔，恭敬、供養、尊重、讚歎，華[^29]香乃至幢蓋。」

[^25]: 正【大】，心正【聖】
[^*18-1]: 華香【大】*，香華【石】*
[^26]: 瓔【大】，纓【明】
[^27]: 書【大】，書寫【宋】【元】【明】【宮】，書持【石】
[^28]: 子【大】，子眾【宋】【元】【明】【宮】【聖】
[^29]: 香【大】，〔－〕【聖】

【論】

問曰：

天上自有般若，何以來至說法人所益其膽力？

答曰：

天上雖有般若，諸天憐愍眾生故[^30]來；[^31]天來惡鬼[^32]遠去，益法師膽力，令其樂說。又使眾生益加信敬，以是故來。

[^30]: 來【大】，未【聖】
[^31]: 天來【大】，來則【宋】【元】【明】【宮】【聖】【石】
[^32]: 遠【大】，遶【聖】

有人言：天甘露味，微細沾[^33]洽，能入[^34]孔孔，使善男子四大諸情柔[^35]軟輕利，樂有所說。

[^33]: 洽【大】，哈【石】
[^34]: 孔【大】，毛【宋】【元】【明】【宮】【聖】【石】
[^35]: 軟【大】，濡【宋】【聖】【石】

問曰：

一切說般若者皆得諸天甘露味，令其樂說不？

答曰：

不也！若有行者一心求佛道，折伏結使，衣服淨[^*23-1]潔，所說法處清淨，華、香、幡、蓋，香水灑地，無諸不淨；是故諸天歡喜，亦利益諸聽[^36]法者。

[^*23-1]: 潔【大】*，絜【聖】*
[^36]: 法【大】，〔－〕【宋】【元】【明】【宮】【聖】

說法者雖不多讀內外經書，深入般若波羅蜜義故，心不怯弱，不沒、[^37]不畏、不恐。

[^37]: 不畏不恐【大】，不恐不畏【宋】【元】【明】【宮】【聖】【石】

何以故？般若波羅蜜中無有定法可[^38]執、可難、可破故。

[^38]: 執【大】，勢【聖】

復次，[^39]是般若波羅蜜中，亦分別說[^40]諸法：世間出世間、常無常、善不善等，無法不有。以備有諸法故，不怯、不畏；若但有一法，則多所[^41]闕故，有恐畏。

[^39]: 是【大】，〔－〕【石】
[^40]: 諸【大】，〔－〕【聖】
[^41]: 闕【大】，𨷂【聖】【石】

是菩薩行般若波羅蜜，煩惱[^42]折薄，[^43]諸福德增益[^44]薰身故，威德可敬。身是功德住處故，雖形體醜陋，無所能作，猶為人所愛重，何況自然端[^45]正，能利益人！

[^42]: 折【大】，斷【聖】
[^43]: 諸【大】，〔－〕【石】
[^44]: 薰【大】，勤【宮】，勳【聖】
[^45]: 正【大】，政【石】

問曰：

若諸佛、沙門、婆羅門所愛[^46]敬，可爾；父母愛念，何足稱？

[^46]: 敬【大】，重【宋】【元】【明】【宮】【石】

答曰：

人雖父母所生，不順父母教，則不愛念；菩薩於[^47]恭[^48]順之中，倍復殊勝。

[^47]: 恭【大】，敬【聖】
[^48]: 順【大】，敬【宋】【元】【明】【宮】

供養、恭敬、尊重道德故，沙門、婆羅門愛敬。

平實至誠，口不妄[^49]言；深愛後世功德，不著今世樂；接養下人，不自高大；若見他有過，尚不說其實，何況讒毀！若必不得已，終不盡說。[^50]給恤孤窮，[^51]不私附己。如是等[^52]事，皆是般若波羅蜜力。是人功德遠聞故，諸天、世人皆所愛敬。

[^49]: 言【大】，語【石】
[^50]: 給【大】，絡【聖】
[^51]: 不【大】，香【聖】
[^52]: 事【大】，等【聖】

是供養般若波羅蜜故，世世常得六波羅蜜等，無有斷絕時。是人福德智慧名聞故，若有問難毀謗，悉能降伏。

復次，諸天為供養般若波羅蜜故，來至般若所住處。

復次，山河、樹木、土地、城廓一切鬼神，皆屬四天王；四天王來故，[^53]皆隨從共來。

[^53]: 皆【大】，〔－〕【宮】

是諸鬼神中有不得般若經卷者，是故來至般若波羅蜜處供養、讀誦、禮拜，亦為利益善男子故。此亦是今世功德，以諸天善神來故。

天帝破肉眼人疑，故問：「云何知大德天來？」

[^54]答：時見大光明，若聞殊異之香，亦以如先說住處清淨故。

[^54]: 答【大】，〔－〕【宋】【元】【明】【宮】【石】

問曰：

人身不淨內[^55]充，外淨何益？

[^55]: 充＝臭【宮】明註曰充南藏作臭

答曰：

淨其住處及以衣服，則外無不淨；外無不淨故，諸天歡喜。譬如國王大人來處，[^1]群細庶[^2]民避去；諸大德天來，小鬼去亦如是。大天威德重故，舊住小鬼避去。是諸大天來近故，是人心則清淨廣大。

[^1]: 群【大】，羼【聖】
[^2]: 民【大】，〔－〕【聖】

行者若欲令大德天[^3]來，當如經所說。

[^3]: 來【大】，〔－〕【聖】

惡鬼遠去故，身心輕便。所以者何？近諸惡鬼，令人身心漸惡；譬如近瞋人，喜令人瞋；近美色，則令人好色情發。

是人內外惡因緣遠離故，臥安覺安，無諸惡夢；若夢，但見諸佛，如經所說。

問曰：

般若波羅蜜在佛身中，若供養一佛，則供養般若波羅蜜，何以言「供養十方佛，不如供養般若波羅蜜」？

答曰：

供養[^4]者心，若供養佛，取人相；人畢竟不可得，以取相故，福田雖大而功德薄[^5]少。供養般若波羅蜜者，則[^6]如所聞般若中，不取人相、不取法相，用是心供養故，福德大。

[^4]: 者【大】，著【元】【明】
[^5]: 少【大】，小【聖】
[^6]: 如所【大】，所如【聖】

復次，般若波羅蜜，是一切十方諸佛母，亦是諸佛師。諸佛得是身三十二相、八十隨形好及無量光明、神通變化，皆是般若波羅蜜力。以是故，供養般若波羅蜜勝。

以是等因緣故，勝供養十方諸佛，非不敬[^7]佛。

[^7]: 佛【大】，佛釋第二十五品竟【石】

[^8]大智度[^9]論卷第五十[^10]八

[^8]: （大智度…八）九字【大】，〔－〕【石】
[^9]: 論【大】，經論【聖】
[^10]: 八【大】，八(釋第三十三品註第三十五品)【聖】

