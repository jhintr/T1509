[^18]大智度論釋淨[^19]佛國土品第八十[^20]二之餘(卷第九十三)

[^18]: （大智…三）二十一字【大】，大智度經論卷第九十三釋八十一品下訖第八十二品上【聖】
[^19]: 佛國【大】，〔－〕【宮】
[^20]: 二之餘【大】，一下【宋】，二下【元】【宮】，二之下【明】

[^22]【經】

[^22]: 經【大】，〔－〕【宋】【宮】【聖】，不分卷及品【石】

「復次，須菩提！菩薩[^23]取色相、受想行識相，眼相、耳鼻舌身意相，色聲香味觸法相，男相、女相，欲界相、色界相、無色界相，善法相、不善法相，有為法相、無為法相，是名菩薩麁業。菩薩摩訶薩皆遠離如是麁業相。自布施，亦教他人布施，須食與食、須衣與衣，乃至種種資生所須，盡給與之，亦教他人種種布施。持是福德與一切眾生共之，迴向淨佛國土故。持戒、忍辱、精進、禪定、智慧亦如是。

[^23]: 取【大】，〔－〕【宋】【元】【明】【宮】【石】

「是菩薩摩訶薩或以三千大千[^24]國土滿中珍寶，施與三尊，作是願言：『我以善根因緣故，令我國土皆以七寶成。』復次，須菩提！菩薩摩訶薩以天[^25]妓樂樂佛及塔，作是願言：『以是善根因緣，[^26]願我國土中常聞天樂。』復次，須菩提！菩薩摩訶薩以三千大千[^*24-1]國土滿中天香供養諸佛[^27]及塔，作是[^28]願言：『以是善根因緣，令我[^*24-2]國土中常有天香。』復次，須菩提！菩薩摩訶薩以百味食施佛及僧，作是願言：『以是善根因緣故，令我[^*24-3]國土中眾生皆得百味食！』復次，須菩提！菩薩摩訶薩以天香細滑施佛及僧，作是願言：『以是善根因緣故，令我[^*24-4]國土中一切眾生受天香細滑！』復次，須菩提！菩薩摩訶薩以隨意五欲施佛及僧并一切眾生，作是願言：『以是善根因緣故，令我[^*24-5]國土中弟子及一切眾生皆得隨意五欲！』是菩薩以隨意五欲共一切眾生迴向淨佛國土，作是願言：『我得佛時，是[^*24-6]國土中如天五欲，應心而至！』

[^24]: 國土【大】*，界土【宋】【元】【明】【宮】，世界【石】*
[^25]: 妓【大】，伎【宮】
[^26]: 願【大】，令【元】【明】【聖】【石】，〔－〕【宮】
[^*24-1]: 國土【大】*，界土【宋】【元】【明】【宮】，世界【石】*
[^27]: 及【大】，及佛【元】【明】【石】
[^28]: 願【大】，〔－〕【宋】【元】【明】【宮】
[^*24-2]: 國土【大】*，界土【宋】【元】【明】【宮】，世界【石】*
[^*24-3]: 國土【大】*，界土【宋】【元】【明】【宮】，世界【石】*
[^*24-4]: 國土【大】*，界土【宋】【元】【明】【宮】，世界【石】*
[^*24-5]: 國土【大】*，界土【宋】【元】【明】【宮】，世界【石】*
[^*24-6]: 國土【大】*，界土【宋】【元】【明】【宮】，世界【石】*

「復次，須菩提！菩薩摩訶薩行般若波羅蜜時，作是願言：『我當自入初禪，亦教一切眾生入初禪，第二、第三、第四禪，慈、悲、喜、捨心，乃至三十七助道法亦如是；我得阿耨多羅三藐三菩提時，令[^29]一切眾生不遠離四禪，乃至不遠離三十七[^30]品助道法。』如是，須菩提！菩薩摩訶薩能淨佛國土。是菩薩隨爾所時行菩薩道，滿足是諸願；是菩薩自成就一切善法，亦成就一切眾生善法；是菩薩受身端[^31]正，所化眾生亦得端[^*31-1]正。所以者何？福德因緣厚故。須菩提！菩薩摩訶薩應如是淨佛國土。

[^29]: 一切【大】，〔－〕【宋】【宮】
[^30]: 品【大】，〔－〕【石】
[^31]: 正【大】*，政【石】*
[^*31-1]: 正【大】*，政【石】*

「是[^*24-7]國土中，乃至無三惡道之名，亦無邪見、三毒、二乘——聲聞、辟支佛之名；耳不聞有無常、苦、空之聲，亦無我所有乃至無諸結使煩惱之名，亦無分別諸果之名。風吹七寶之樹，隨所應度而出音聲，所謂空、無相、無作，如諸法實相之[^1]音——『有佛無佛，一切法、一切法相空，空中無有相，無相[^2]中則無作』——出如是法音，若晝、若夜，若坐、若臥、若立、若行，常聞此法。是菩薩得阿耨多羅三藐三菩提時，十方國土中諸佛讚歎；眾生聞是佛名，必至阿耨多羅三藐三菩提。是菩薩得阿耨多羅三藐三菩提時說法，眾生聞者，無有不信而生疑，言：『是法？是非法？』何以故？諸法實相中，皆是法，無有非法。諸有薄福之人，於諸佛及弟[^3]子不種善根、不隨善知識，沒在我見中，乃至沒在一切種種見中，墮在邊見——若斷、若常。如是人以邪見故，非佛言佛、佛言非佛，非法言法、法言非法；如是人破法故，身壞命終，墮惡道地獄中。諸佛得阿耨多羅三藐三菩提時，見此眾生往來五道，令離邪聚，立正定聚中，更不墮惡道。

[^*24-7]: 國土【大】*，界土【宋】【元】【明】【宮】，世界【石】*
[^1]: 音【大】，名【石】
[^2]: 中【大】，空中【石】
[^3]: 子【大】，子中【宋】【元】【明】【宮】【聖】【石】

「如是，須菩提！菩薩摩訶薩淨佛國土中眾生，無雜穢心：若世間法、若出世間法，若有漏、若無漏，若有為、若無為；乃至是[^4]國土中眾生，[^5]畢竟[^6]至阿耨多羅三藐三菩提。須菩提！是為菩薩摩訶薩淨佛國土。」

[^4]: 國土【大】，世間【石】
[^5]: 畢竟【大】，必【宮】
[^6]: 至【大】，〔－〕【宋】【元】【明】

【論】

釋曰：

復有麁業，於諸法畢竟空中取相生著心，所謂取色相，受、想、行、識相，眼相乃至意相，色相乃至法相，男相、女相，三界，善、不善，有為、無為相等。

問曰：

男女相可是虛妄不實，餘色等、善不善法，若不取相，云何能厭色等、成就善法？

答曰：

佛法中有二種空：一者、眾生空，二者、法空。以眾生空破眾生相，所謂男女等相；以法空破色等法中虛妄相，如「破一切法空」中說。能觀色等、善法如幻、如化，不取定實相，得厭心，則捨戲論常、無常等，是不[^8]名為取相。又色等及善法皆和合性空行故，不生諸煩惱。

[^8]: 名為【大】，為名【聖】

問曰：

一切有為法假名和合故不應取；無為法是真實法，所謂如、法[^9]性、實際，何以不取？

[^9]: 性【大】，相【宋】【元】【明】【宮】

答曰：

以不取相是無為法，無相名[^10]為無為法門；若取相，便是有為。如是等，一切虛誑取相不實。

[^10]: 為【大】，〔－〕【石】

遠離麁身、口、意[^11]業。

[^11]: 業【大】，業善【石】

菩薩欲行淨[^12]佛土，遠離如是等麁身、口、意業，自行六波羅蜜，亦教他人令行；共清淨因緣故，則佛[^13]土清淨。

[^12]: 佛【大】，佛國【石】
[^13]: 土【大】，國【石】

上總相說，下別相說。

是菩薩滿三千大千世界七寶施佛及僧，作是願：「我以是布施因緣，令我國土皆七寶莊嚴。」

問曰：

若滿三千大千世界珍寶，從何處得？又諸佛賢聖少欲知足，誰受[^14]是者？若凡[^15]夫無厭足，何能受三千[^16]世界物？

[^14]: 是【大】，是法【石】
[^15]: 夫【大】，人【宋】【元】【明】【宮】
[^16]: 世【大】，大千世【聖】

答曰：

是菩薩是法性生身，住具足神通波羅蜜中，為供養十方佛故，以如三千世界珍寶供養。又此寶物，神通力所作，[^17]輕細無妨。如第三禪遍淨天，六十人坐一針頭而聽法，不相妨礙，何況大菩薩深入神通所作寶物！

[^17]: 輕【大】，輊【聖】

或有菩薩變身如須彌山，遍十方佛前，以為燈炷，供養於佛、若佛塔廟，而作願言：「令我國土常有光明，不須日月燈燭。」

或有菩薩雨諸華香、幡蓋、瓔珞以為供養，復作是願：「令我國土眾生端[^*31-2]正如華，身相嚴淨，無有醜陋。」

[^*31-2]: 正【大】*，政【石】*

如是等種種好色因緣。

復有菩薩以天伎樂娛樂於佛、若佛塔廟。是菩薩或時以神通力故作天伎樂，或作天王、轉輪聖王伎樂，或作阿修羅神、龍王等天伎樂供養——願我國中常聞好音。

問曰：

諸佛賢聖是離欲人，則不須音樂歌舞，何以伎樂供養？

答曰：

諸佛雖於一切法中心無所著、於世間法盡無所須，諸佛憐愍眾生故出世，應隨供養者，令隨願得福故受。如以華香供養，亦非佛所須，佛身常有妙香，諸天所不及，為利益眾生故受。是菩薩欲淨佛土故求好音聲——欲使國土中眾生聞好音聲，其心柔軟；心柔軟故，易可受化。是故以音聲因緣而供養佛。

或有菩薩滿三千大千世界香供養諸佛、若塔，根香、莖香、葉香、末香，若天香、若變化香、若菩薩果報生香，作是願：「令我國土中常有好香，無有作者。」

或有菩薩以百味供養諸佛及僧。有人言：能以百[^18]種供養，是名百味。有人言：[^19]餅種數五百，其味有百，是名百味。有人言：百[^20]種藥草、藥果作歡喜丸，是名百味。有人言：[^21]飲食羹餅，總有百味。有人言：飲食種種備[^22]足故，稱為百味。人飲食故百味，天[^23]飲食則百千種味；菩薩福德生果報食及神通力變化食，則有無量味，能轉人心，令離欲清淨。是四種食，菩薩隨因緣供養佛及僧，是故國土中自然有百味飲食。

[^18]: 種【大】，種羹【元】【明】【聖】【石】
[^19]: 餅【大】，好餅【聖】【石】
[^20]: 種【大】，〔－〕【聖】
[^21]: 飲【大】，飯【宋】【元】【明】【宮】
[^22]: 足【大】，具【石】
[^23]: 飲【大】，〔－〕【宋】【元】【明】【宮】

或有菩薩以天塗香。天竺國熱，又以身臭，故以香塗身，供養諸佛及僧。以此因緣故，[^24]令我國土眾生，受[^1]天細滑。

[^24]: 令【大】，今【聖】
[^1]: 天【大】，天香【元】【明】

問曰：

沙彌戒乃至受一日戒，尚不以香塗身，云何以香供養佛及僧？

答曰：

是菩薩以身所貴物，隨所須時，用以供養，或以塗地、塗壁及行坐處。

又以隨意五欲供養諸佛及僧及餘眾生。是菩薩以好車、馬、妻妾、伎[^2]直、幡蓋、金銀、衣服、珍寶，出家人所不受，則施諸眾生，作願言：「令我國土眾生常得隨意五欲。」

[^2]: 直【大】，樂【宋】【元】【明】【宮】

問曰：

此五欲，佛說如火、如[^3]坑、如[^4]瘡、如獄、如怨、如賊，能奪人善根，菩薩何以願使眾生得五欲？又佛說弟子應[^5]納衣、乞食、坐林樹下，菩薩何以為眾生求得五欲？

[^3]: 坑【大】，𭏁【石】
[^4]: 瘡【大】，創【聖】【石】
[^5]: 納【大】*，衲【明】*

答曰：

天[^6]上、人中五欲是福德果報。若今世、若後世，貧窮薄福者不能自活，則行劫盜；或為物主所害，或為財殺他；或被詰問，妄言不作。如是，次第作十不善，皆由貧窮故作。若人五欲具足，則所欲隨意，則不行十不善。

[^6]: 上【大】，〔－〕【宋】【元】【明】【宮】【聖】【石】

菩薩國土眾生豐樂自恣、無所乏少，則無眾惡，但有愛、慢等軟結使。若聞佛所說、或聞弟子所說，以心柔軟故，聞法，易可得道；雖著心多，利根故，聞無常、苦、空等，即便得道。譬如垢膩之衣，則以灰泥淹之，經宿以水浣之，一時都去。菩薩不欲令眾生著故以五欲施，但欲令一時捨故與之。

如汝[^7]先說：「佛教弟子[^*5-1]納衣、乞食。」宿罪因緣生在惡世，染著心多，若得好衣、美食著心則深；又為求好衣食故，妨廢行道。是菩薩淨佛國土眾生，無量福德成就，五欲一等故，不復[^8]貴著，亦不更求，故無所妨。

[^7]: 先【大】，所【石】
[^*5-1]: 納【大】*，衲【明】*
[^8]: 貴【大】，貪【明】

又復，若行者離五欲修苦行，則增長瞋恚；又復，憶念五欲，則生煩惱，爾時則無所向。是故佛言：「捨苦樂，用智慧，處中道。」是故淨佛國土，五欲施無妨。

問曰：

若爾者，毘尼中何以一比丘言：「我知佛法義，受五欲不妨道！」是比丘應呵，乃至三不止，[^9]擯[^10]出。

[^9]: 擯【大】，儐【宮】
[^10]: 出【大】，〔－〕【宋】【宮】

答曰：

佛法有二種：小乘、大乘。小乘中，薄福之人三毒偏多。

如「[^11]婆[^12]差經」中，佛說：「我白衣弟子，非一非二，乃至出五百人，受赤栴檀塗身及受好香花，妻子共臥，使令奴婢，而斷三結得須陀[^13]洹；盡三[^14]結，薄三毒，得斯陀含。」是阿梨吒比丘聞是事，即言：「雖受五欲而不妨道！」不知是事佛為誰說。佛為白衣故說，此比丘持著出家法中說。是須陀洹、斯陀含等不作是言：「我盡形壽不犯欲！」以有餘三毒故，時時忘道而發婬心。出家人於僧中口自誓言：「我盡形壽不犯婬欲！」佛言：「若出家人犯欲，則棄。」是比丘自誓而犯，是一罪；知佛所制而故違犯，是二罪。是比丘見白衣得道故，而以自身同彼，是故墮罪。

[^11]: 婆【大】，波【聖】
[^12]: 差【大】，蹉【元】【明】【聖】【石】
[^13]: 洹【大】，洹須陀洹【石】
[^14]: 結【大】，世苦【宋】【元】【明】【宮】【聖】【石】

淨佛國土有二種眾生：若出家，若在[^15]家。在家者雖受五欲無罪，亦無所妨；如兜率陀諸天及欝單[^16]曰人，雖受五欲，不起重罪。出家眾生，[^17]隨佛[^18]所聽[^19]出家[^20]五欲，亦無過咎。

[^15]: 家【大】，家若【聖】
[^16]: 曰【大】，越【明】
[^17]: 隨【大】，〔－〕【聖】【石】
[^18]: 所【大】，所不【元】【明】【聖】【石】
[^19]: 出【大】，在【元】【明】【聖】【石】
[^20]: 五【大】，受五【元】【明】【聖】【石】

小乘法中，為阿梨吒比丘說；薄福重罪之人，心多悔故。淨[^21]佛土者，世世習行六波羅蜜、三解脫門，雖得五欲，亦不染著。

[^21]: 佛【大】*，佛國【元】【明】【石】*

如經中說，所謂菩薩摩訶薩行般若波羅蜜，作是念：「我當自入初禪，亦當教化眾生入初禪；四禪、四無量心乃至三十七品亦如是。」[^22]是菩薩作是願：「我作佛時，盡行四禪乃至三十七品。」如是福德故，眾生雖受五欲，不能為妨。

[^22]: 是【大】，〔－〕【聖】

是菩薩作無量阿僧祇願，隨爾所時行道，盡具足是願；是菩薩一切善法皆成就，及所成就眾生。一切善法成就故，得身端[^*31-3]正，見者無厭；亦成就眾生，令得端[^*31-4]正。

[^*31-3]: 正【大】*，政【石】*
[^*31-4]: 正【大】*，政【石】*

須菩提！菩薩應如是淨佛土。

復次，淨佛土者，乃至無三惡之名，何況有三惡道！

問曰：

諸佛以大慈悲心，為苦惱眾生故出世；若無三惡道，何所憐愍？

答曰：

佛出為度眾生故，而三惡道眾生不可度，但可令種善根而已，是故佛名「天人師」。若無天、人，但有三惡道，可應有難、應作是問。

問曰：

佛憐愍眾生，淨佛國土中何以無三惡道眾生？

答曰：

憐愍一切眾生，平等無異；此中說清淨業因緣，是國土中無三惡道。又佛非但一國土，乃有十方恒河沙國土。佛有清淨國土、有雜國土。雜國土中則具有五道；淨佛國土，或有人、天別異，或無有人、天別異。如過去天王佛國土中，唯佛世尊以為法王，是故名為天王佛。

復有國土無三毒、邪見。

問曰：

諸佛但為除眾生煩惱故出世，邪見、三毒即是煩惱，若無煩惱，出何所為？

答曰：

有人言：是中大福德因緣故，邪見、三毒不發[^23]故言無。

[^23]: 故【大】，〔－〕【聖】

復次，有人言：是中諸菩薩皆得無生法忍，常修六波羅蜜等諸功德，常遊十方度脫眾生，於諸佛所修習諸佛三昧；勝教化無數聲聞、辟支佛，亦勝教化阿鞞跋致菩薩。成就眾生菩薩、淨佛土菩薩，為近佛道故，利益轉大。

「是國土無二乘之名」者。

問曰：

餘佛有三乘教化，豈獨劣耶？

答曰：

佛出五濁惡世，於一道分為三乘。

問曰：

若爾，阿彌陀[^1]佛、阿閦佛等不於五濁世生，何以復有三乘？

[^1]: 佛【大】，〔－〕【聖】

答曰：

諸佛初發心時，見諸佛以三乘度眾生，自發願言：「我亦當以三乘度眾生。」

亦無無常、苦、空、無我之名者，以眾生深著常、樂等顛倒故，為說無常[^2]等苦法。是中無常、樂[^3]等倒故，不須無常、苦；若無病，則不須藥。亦無我所有，乃至無諸煩惱結使亦如是。

[^2]: 等【大】，〔－〕【元】【明】
[^3]: 等【大】，等顛【石】

無二乘故，亦無須陀洹等諸果，但一向著諸法實相。先得無生法忍者，得諸三昧、陀羅尼門，轉復增益諸地[^4]等功德。風吹七寶之樹，隨所應度而出聲者，是菩薩欲使眾生易聞法故，七寶之樹出法音聲。寶樹遍滿國土故，眾生生便聞法，餘心不生，但生法心。

[^4]: 等【大】，善【石】

問曰：

諸佛有無量不可思議神通力，何以不變化作無量[^5]身說法度眾生？何須樹木音聲？

[^5]: 身【大】，〔－〕【宋】【元】【明】【宮】

答曰：

眾生甚多，若佛處處現身眾生不信，謂為幻化，心不敬重。有眾生從人聞法，心不開悟；若從畜生聞法，則便信受。如「本生經」說：菩薩受畜生身，為人說法；人以希有故，無不信受。又謂畜生心直不誑故。

有人謂畜生是有情之物，皆有欺誑；以樹木無心而有音聲，則皆信受。所謂空、無相、無作，有佛、無佛，一切法常空，空故無相，無相故無作、無起。如是等法，晝夜常出。

餘國土以神通力、口力種種變化，此中常自然音聲。

淨佛國土，佛常為諸佛所讚，大作功德故，能得如是淨國；若聞淨國佛名，則畢定作佛。

問曰：

餘佛種種勤苦說法，眾生尚不得道，何以但聞佛名便得道？

答曰：

餘處佛種種說法，眾生[^6]或得道、或得善根，終不空說；若聞是佛名，畢至阿鞞跋致，不言[^7]今得。

[^6]: 或得道【大】，〔－〕【宋】【元】【明】【宮】
[^7]: 今【大】，令【宋】

問曰：

一切佛，若人好心聞名，皆當至佛，如「法華經」中說，福德若大、若小，皆當作佛。何以獨說淨國佛？

答曰：

人聞餘佛名字，謂：「受生與人無異，但有一切智得道為異。」心不敬重故，雖種善根亦不能[^8]深。

[^8]: 深【大】，染【石】

是中是法性身，佛身無量無邊，光明、說法音聲遍滿十方國土，國中眾生皆是近佛道者，無量阿僧祇由旬眾[^9]中說法；勝無量億阿僧祇日月光明，常從身出，佛令眾生見則得見，若不聽則不見。是佛一一毛孔邊常出無量無邊阿僧祇佛，一一諸佛等無異，於化佛邊展轉復出。隨應度眾生見佛優劣，根本真佛無有分別大小之異。如是等若見、若聞名、若聞如是功德，深信敬重故，所種善根，云何不畢定作佛？

[^9]: 中【大】，生【聖】

復次，是佛說法時，無有疑者，乃至無一人言：「是法為非[^10]佛口所說！」悉皆是法。

[^10]: 佛【大】，為佛【聖】

問曰：

人從釋迦文尼佛聞法生疑者多？

答曰：

[^11]佛此中自說因緣：「有人薄福不種善根、不得善知識故生疑。」

[^11]: 佛此中【大】，此中佛【石】

著我見、邊見、邪見等諸煩惱覆故，非佛言是佛、是佛言非佛。不深種善根、不順善師，三毒、邪見一時發起，無所依隨，任意自恣——若見邪見，順其意故，言是一切智見；諸佛說畢竟空，不順其意，便言非佛；非法言法，法言非法。如是[^12]人於[^13]諸佛所多生疑，多生疑故心悔。是淨佛國中無如是罪人，[^14]故不生疑。

[^12]: 人【大】，〔－〕【聖】
[^13]: 諸【大】，餘【石】
[^14]: 故【大】，〔－〕【石】

佛言：「如是罪人，破諸法實相故，死墮地獄惡道中！諸菩薩得阿耨多羅三藐三菩提，見諸罪人往來生死中，以佛神通力，拔出眾生令住正定聚中，不墮三惡趣，是名淨佛土。」

是佛土中無如是諸過。無不具足，於世間、出世間，有漏、無漏，有為、無為等中無有障礙——所謂國土七寶，眾生身端[^*31-5]正，相好莊嚴，無量光明，常聞法音，常不遠離六波羅蜜乃至十八不共法。是中眾生皆畢[^15]竟至阿耨多羅三藐三菩提。

[^*31-5]: 正【大】*，政【石】*
[^15]: 竟【大】，定【元】【明】【聖】【石】

問曰：

上「聞佛名畢定至佛」，此「於諸法無[^16]礙必得作佛」，有何差別？

[^16]: 礙【大】，障礙【宋】【元】【明】【宮】

答曰：

此中眾生常見佛、常聞法、深種善根、多集佛法故，疾得作佛；聞名者，雖俱畢[^17]竟定而小不如。

[^17]: 竟【大】，〔－〕【元】【明】

如是等，名為[^18]淨國土相，如「十地中莊嚴菩提樹」[^19]說。[^20]

[^18]: 淨【大】，淨佛【元】【明】
[^19]: 說【大】，說釋第八十二品【聖】，說釋八十一品竟【石】
[^20]: 卷第九十三終【石】，卷末石山本有大智度經卷第九十三九字

[^21]大智度論釋[^22]畢定品第八十[^23]三

[^21]: 大智度論【大】，〔－〕【明】，卷第九十四首【石】，（（大智…三））十二字＝（（大智度經品第八十二畢定品卷九十四））十六字【石】，石山本無造號譯號
[^22]: 畢【大】，必【元】【明】
[^23]: 三【大】，三之上【明】

【經】

須菩提白佛言：「世尊！是菩薩摩訶薩為畢定？為不畢定？」

佛告須菩提：「菩薩摩訶薩畢定，非不畢定。」

「世尊！何處畢定？為聲聞道中？為辟支佛道中？為佛道中？」

佛言：「菩薩摩訶薩非聲聞、辟支佛道中畢定，是佛道中畢定。」

須菩提白佛言：「世尊！為初發意菩薩畢[^25]定？為最後身菩薩畢定？」

[^25]: 定【大】，定耶【元】【明】【聖】

佛言：「初發意菩薩亦畢定，阿鞞跋致菩薩亦畢定，[^26]最後身菩薩亦畢定。」

[^26]: 最【大】，〔－〕【宋】【元】【明】【宮】

「世尊！畢定菩薩墮惡道中生不？」

「不也！須菩提！於汝意云何？若八人，若須陀洹、斯陀含、阿那含、阿羅漢、辟支佛，生惡道中不？」

「不也！世尊！」

「如是，須菩提！菩薩摩訶薩從初發意已來，布施、持戒、忍辱、精進、行禪定、修智慧，斷一切不善業；若墮惡道、若生長壽天、若不得修善法處、若生邊國、若生惡邪見家、無作見家，是中無佛名、無法名、無[^1]僧名，無有是處！須菩提！初發意菩薩於阿耨多羅三藐三菩提以深心行十不善道，無有是處！」

[^1]: 僧【大】，眾【宮】【石】

「世尊！若菩薩摩訶薩有如是善根功德成就，如佛自說本生受不善果報，是時善根為何所在？」

佛告須菩提：「菩薩摩訶薩為利益眾生故，隨而受身，以是身利益眾生。須菩提！菩薩摩訶薩作畜生時，有[^2]是方便力，若怨賊欲來殺害，以無上忍辱、無上慈悲心捨身，不惱怨賊；汝諸聲聞、辟支佛，無有[^3]是力。以是故，須菩提！當知菩薩摩訶薩欲具足大慈[^4]悲心、為憐愍利益眾生，故受畜生身。」

[^2]: 是【大】，大【元】【明】
[^3]: 是力【大】，是力不須菩提言無也【宋】【宮】
[^4]: 悲【大】，〔－〕【宋】【宮】【聖】【石】

須菩提白佛言：「世尊！菩薩摩訶薩住何等善根中受如是諸身？」佛告須[^5]菩提：「菩薩摩訶薩從初發意乃至道場，於其中間，無有善根不具足者；具足已，當得阿耨多羅三藐三菩提。以是故，菩薩摩訶薩從初[^6]發意，應當學具足一切善根；學善根已，當得一切種智，當斷一切煩惱習。」

[^5]: 菩【大】，〔－〕【石】
[^6]: 發【大】，業【石】

須菩提白佛言：「世尊！云何菩薩摩訶薩成就如是白淨無漏法，而生惡道畜生中？」

佛告須菩提：「於汝意云何？佛成就白[^7]淨無漏法不？」

[^7]: 淨【大】，淨法【宋】【元】【明】【宮】

須菩提言：「佛一切白淨無漏法成就。」

「須菩提！若佛自化作畜生身，作佛事，度眾生，實是畜生不？」

須菩提言：「不也！」

佛言：「菩薩摩訶薩亦如是，成就白淨無漏法，為度眾生故受畜生身，用是身教化眾生。」

佛告須菩提：「如阿羅漢作變化身，能使眾生歡喜不？」

須菩提言：「能！」

佛言：「如是！如是！須菩提！菩薩摩訶薩用是白淨無漏法，隨[^8]所度眾生而受身，以是身利益眾生，亦不受[^9]苦。須菩提！於汝意云何？幻師幻作種種形，若象、馬、牛、羊、男、女等，以示眾人。須菩提！是象、馬、牛、羊、男、女等有實不？」

[^8]: 所【大】，應【元】【明】【聖】【石】
[^9]: 苦【大】，苦痛【宋】【元】【明】【宮】【石】

須菩提言：「不實也！世尊！」

佛言：「如是，須菩提！菩薩摩訶薩白淨無漏法成就，現作種種身以示眾生故，以是身饒益一切，亦不受[^10]眾苦。」

[^10]: 眾【大】，眾生【石】

須菩提白佛言：「世尊！菩薩摩訶薩大方便力，得聖無漏智慧，而隨所應度眾生身，而作種種形以度眾生！」

[^*7-1]【論】

[^*7-1]: 【論】【大】*，〔－〕【宋】【宮】【聖】*

問曰：

上「==阿鞞跋致品==」中說：「如是相是阿鞞跋致，如是相非阿鞞跋致。」阿鞞跋致即是畢定，須菩提今何以更問？

答曰：

是般若波羅蜜有種種門、有種種道。阿鞞跋致是一門中說；今問畢定，更問異門。

復次，佛心中一切眾生、一切法皆畢定；人以智不及故，名為不畢定。佛[^11]知雖無量阿僧祇劫積大功德，必退作小乘者；亦知微細[^12]蜫虫雖未有善心，過爾所劫發心，後當作佛。定知一切法皆如是，從是因得是果，是故名佛；一切法中無礙，以畢定知故。

[^11]: 知【大】，智【宋】【元】【明】
[^12]: 蜫【大】，昆【石】

復次，須菩提聞「法華經」中說：「於佛所作少功德，乃至戲笑一稱南無[^13]佛，漸漸必當作佛。」又聞「==阿鞞跋致品==」中有退、不退，又復聞聲聞人皆當作佛——若爾者，不應有退。如「法華經」中說畢定，餘經說有退、有不退，是故今問為畢定、為不畢定。

[^13]: 佛【大】，〔－〕【聖】

如是等種種因緣故，問定、不定。

佛答：「菩薩是畢定。」

須菩提心以入涅槃為畢定，是故問：「為何道中畢定？」

佛答：「[^14]非畢定二乘，但於大乘中畢定。」

[^14]: 非【大】，不【宋】【元】【明】【宮】【聖】【石】

求佛道者，有上、中、下，是故問：「為初發意？為阿鞞跋致？為最後身畢定？」須菩提意謂為「阿鞞跋致已上，畢定[^15]住佛道中」故。

[^15]: 住【大】，安立【宋】【元】【明】【宮】【聖】，安住【石】

佛答：「三種菩薩皆畢定。」畢定者，必當作佛。

問曰：

如上品中說「[^16]佛以佛眼見十方菩薩，求佛如恒河沙，得阿鞞跋致者若一、若二」；今何以言「三種菩薩盡皆畢定」？

[^16]: 佛以【大】，〔－〕【聖】

答曰：

我先已說：般若甚深有無量門，有說「諸菩薩退而不畢定」，有處說「菩薩畢定不退」。如「==[^17]阿鞞跋致品==」中，須菩提問[^18]佛：「菩薩退者，於何處退？為從色，為從受、想、行、識，乃至十八不共法？畢竟空故，諸法皆不退。」此中佛[^19]何以更說不退？

[^17]: 阿鞞跋致【大】，大如【石】
[^18]: 佛【大】，舍利弗【石】
[^19]: 何以【大】，〔－〕【宮】【聖】【石】

問曰：

是二義何者是實？

答曰：

二事皆實。佛口所說無不實者。如佛或說「諸法空無所有」，或說「布施、持戒等是有」。為初發心者說「諸法有」，為久學人著善法者說「諸法空無所有」。

懈怠於阿耨多羅三藐三菩提不牢固者，如是人應從聲聞道得度而不求聲聞，久於生死中受苦，是故說「發心如恒河沙，得阿鞞跋致者若一、若二」。眾生聞是已，能堪受眾苦者，畢定阿耨多羅三藐三菩提；若不能者，取聲聞、辟支佛道。

有人堪任得佛而大悲[^20]心薄、自愛身重；此人聞佛難得，多有退者，作是念：「我[^21]或不能得佛，不如早取涅槃，何用世世受勤苦為！」為是人故，說一切菩薩乃至初發心皆畢定，如「法華經」中說。

[^20]: 心【大】，〔－〕【宋】【宮】
[^21]: 或【大】，或以【宋】【元】【明】【宮】

問曰：

若菩薩皆畢定，佛何以故種種呵二[^1]乘，不聽菩薩取二乘證？

[^1]: 乘【大】，乘人【明】

答曰：

求佛道者應遍知法性，是人畏老、病、死[^2]故，於法性少分取證，便自止息，捨佛道、不度眾生，諸佛菩薩之所呵[^3]責：「汝欲捨去，會不得離，得阿羅漢證時，不求諸菩薩深三昧，又不廣[^4]化眾生，是則迂迴，於佛道稽留。」

[^2]: 故【大】，〔－〕【石】
[^3]: 責【大】，債【石】
[^4]: 化【大】，教化【聖】【石】

問曰：

阿羅漢先世因緣所受身必應當滅，住在何處而具足佛道？

答曰：

得阿羅漢時，三界諸漏因緣盡，更不復生三界。有淨佛[^5]土，出於三界，乃[^6]至無煩惱之名，於是國土佛所，聞「法華經」，具足佛道。如「法華經」說：「有[^7]羅漢，若不聞「法華經」，自謂得滅度；我於餘國為說是事，汝皆當作佛。」

[^5]: 土【大】，國土【石】
[^6]: 至【大】，〔－〕【宋】【元】【明】【宮】【聖】
[^7]: 羅【大】，阿羅【宋】【元】【明】【宮】

問曰：

若阿羅漢[^8]往淨佛國土受法性身，如是應[^9]得疾作佛，何以言迂迴、稽留？

[^8]: 往【大】，住【石】
[^9]: 得疾【大】，疾得【宋】【元】【明】【宮】【聖】【石】

答曰：

是人著小乘因緣，捨眾生、捨佛道，又復虛言得道；以是因緣故，雖不受生死苦惱，於菩薩根鈍，不能疾成佛道，不如直往菩薩。

復次，佛法於五不可思議中最第一，今言「漏盡阿羅漢還作佛」，唯佛能知。論議者正可論，其事不能測知，是故不應戲論。[^10]若求得佛時，乃能了知；餘人可信而[^11]不可知。畢定菩薩[^12]墮三惡道中不者，須菩提聞佛說無量本生因緣，或象、鹿、龜、鴿、孔雀、鸚鵡等受種種苦，是故問佛：「世尊！若菩薩受如是等畜生身，云何言一切菩薩畢定？」畢定者，即是阿鞞跋致；阿鞞跋致者，不墮三惡趣。

[^10]: 若【大】，苦【宋】【宮】
[^11]: 不【大】，未【宋】【元】【明】【宮】【聖】
[^12]: 墮【大】，隨【石】

佛反問答：「於汝意云何？八[^13]人等聖人為墮三惡道不？」

[^13]: 人【大】，人聖人【宋】【宮】

須菩提思惟：「是諸聖人入聖道故，無墮三惡道因緣。」思惟已，答言：「不也！」

佛言：「菩薩亦如是，墮三惡道因緣盡故，云何墮三惡道？」

墮三惡道因緣者，所謂諸不善法。是菩薩從初發心已來，修習布施、持戒等諸善法，斷諸殺生等十不善道；若是人墮三惡道，無有是處！何以故？滅諸惡法、增益善法故。不善道有上、中、下：上者墮地獄，中者墮畜生，下者墮餓鬼。是菩薩三種已盡，深心悲念眾生，是故不墮。

問曰：

若爾者，三惡道可不於中生；是菩薩福德多，何以不於長壽天中生？

答曰：

是菩薩憐愍眾生，行六波羅蜜；雖能入禪波羅蜜，和合慈悲行，不著禪味，命欲終盡，念欲界法故退禪道。以彼中無苦惱、深著禪味，難可得度，故不生長壽天。

以邊國[^14]障礙，不得修善法，故不生。所以者何？是菩薩拔出悋法根本；悋法因緣故，生邊國不知法處。復次，是菩薩常好中道、捨離二邊故，不生邊國。邊國[^15]者，無三寶之名，不識七眾，但貴今世現事不貴福德道法，故名邊地，不但生邊國故名為邊地。若識三寶，知罪福相續因緣，解諸法實相，是人雖生閻浮提外，不名為邊，何況生閻浮提中！

[^14]: 障【大】，遮【宋】【元】【明】【宮】
[^15]: 者【大】，〔－〕【宋】【元】【明】【宮】

是菩薩常樂為他說法，亦深愛善法故，得隨意善眾生共生，所謂為中國。[^16]人於中[^17]國不生邪見家。何以故？是菩薩世世常自行正見，亦教他正見，讚正見法，歡喜讚[^18]歎行正[^19]見者，是故不生惡邪見家。

[^16]: 人【大】，又【宋】【元】【明】【宮】【聖】【石】
[^17]: 國【大】，國中【聖】
[^18]: 歎【大】，嘆【聖】【石】
[^19]: 見【大】，〔－〕【石】

問曰：

是菩薩大福德、智慧力，應生邊地、邪見家而教化之，何以畏而不生？

答曰：

菩薩有二種：一者、成就大力菩薩，二者、屬因緣新發心菩薩。大菩薩為眾生隨所應度受身，不避邊地、邪見；新發意菩薩若生是處，[^20]既不能度人，又自敗壞，是故不生。譬如真金在泥，終不[^21]敗壞；銅鐵則壞。邪見者，所謂無作見。雖六十二種皆是邪見，無作最重。所以者何？無作言不應作功德、求涅槃。若言天作、若言世界始來，雖是邪見，而不遮作福德。以無作大惡，故不生。

[^20]: 既【大】，即【宋】【宮】
[^21]: 敗壞【大】，壞敗【聖】

又初發心菩薩[^22]深惡心行十不善道，無有是處！何以故？是菩薩一心迴向，貴重阿耨多羅三藐三菩提，不貴世間法。是人未離欲因緣故，雖起諸煩惱，終不[^*22-1]深心作惡；雖加杖楚，終不奪命，不取他財令其失命。是菩薩斷一切不善法、修集一切善法故，不生八難處，常得八好處。

[^22]: 深【大】*，染【元】【明】*
[^*22-1]: 深【大】*，染【元】【明】*

須菩提問：「若菩薩有如是善根成就，云何本生因緣作鹿、馬等？」

佛答：「菩薩實有福德善根成就，為利[^23]益眾生，故受畜生形，亦無畜生罪。」此中佛自說因緣，所謂：「菩薩在畜生中慈愍怨賊，阿羅漢、辟支佛所無有。」

[^23]: 益【大】，〔－〕【宋】【元】【明】【宮】

[^24]阿羅漢、辟支佛，怨賊來害，雖不加報，不能愛念供養供給。

[^24]: 阿【大】，〔－〕【宋】【元】【明】【宮】

如菩薩本身作六牙白象，獵師以毒箭射胸！爾時，菩薩象以鼻擁抱獵者，不令餘象得害，語雌象言：「汝為菩薩婦，何緣生惡心？獵[^25]師是煩惱罪，非人過也！我得阿耨多羅三藐三菩提，當滅除其煩惱罪；譬如鬼著人，[^1]呪師來但治鬼而不瞋人。是故莫求其罪！」徐問獵者：「汝何以射我？」答[^2]言：「我須汝牙。」象即就石[^3]罅，拔牙與之，血肉俱出，不以為痛；供給糧食，[^4]示語道徑。如是等慈悲，阿羅漢、辟支佛所無有。如是好心，云何受畜生身？當知是變化，度於眾生。

[^25]: 師【大】，者【聖】【石】
[^1]: 呪【大】，祝【宋】【元】【明】【宮】
[^2]: 言【大】，曰【石】
[^3]: 罅【大】，𮀽【宮】【石】
[^4]: 示【大】，視【石】

問曰：

何以不作人身而為說法，而作此[^5]獸身？

[^5]: 獸【大】，畜生【石】

答曰：

有時眾生見人身則不信受，見畜生身說法則生信樂，受其教化。

又菩薩欲具足大慈悲心，欲行其實事；眾生見之驚喜，皆得入道。[^6]

[^6]: 不分卷及品【石】

[^7]大智度論卷第九十三

[^7]: 大智度論卷第九十三【大】，大智度經論卷第九十三釋第八十一品下訖第八十二品上【聖】

