[^15]大智度論釋無生品第二十六(卷五十三)

[^15]: （大智度論…三）十六字【大】，大智度論卷第五十三釋無生三觀品第二十六【宋】【元】，（大智度論卷第五十三釋無生三觀品第二十六(經作無生品)）二十四字【明】，大智度論卷第五十三釋無生三觀品第二十六品【宮】，（大智度經論卷第五十三，釋第二十五品）十六字【聖】，大智論第二十五品無生品五十五【石】

聖者龍樹造

【經】

爾時，慧命舍利弗語須菩提：「菩薩摩訶薩行般若波羅蜜觀諸法，何等是菩薩？何等是般若波羅蜜？何等是觀？」

須菩提語舍利弗：「[^17]如汝所問：『何等是菩薩？』為阿耨多羅三藐三菩提，是人發大心，以是故名為菩薩。亦知一切法、一切種相，是中亦不著；知色相不著，乃至知十八不共法亦不著。」

[^17]: 如【大】，〔－〕【宋】【元】【明】【宮】【聖】【石】

舍利弗問須菩提：「何等為一切法相？」

須菩提言：「若以名字因緣和合等，知諸法是色，是聲、香、味、觸、法，是內、是外，是有為法、是無為法，以是名字相語言知諸法，是名[^1]知諸法相。

[^1]: 知【大】，智【聖】

「如舍利弗所問：『何等是般若波羅蜜？』遠離故名般若波羅蜜。何等法遠離？遠離眾、界、入，遠離檀波羅蜜乃至禪波羅蜜，遠離內空乃至無法有法空；以是故，遠離名般若波羅蜜。復次，遠離四念處，乃至遠離十八不共法，遠離一切智。以是因緣故，遠離名般若波羅蜜。

「如舍利弗所問：『何等是觀？』舍利弗！菩薩摩訶薩行般若波羅蜜時，觀色非常非無常、非樂非苦、非我非無我、非空非不空、非相非無相、非作非無作、[^2]非寂滅非不寂滅、非離非不離；受、想、行、識亦如是。檀波羅蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，乃至一切種智，觀非常非無常、非樂非苦、非我非無我、非空非不空、非相非無相、非作非無作、非寂滅非不寂滅、非離非不離。舍利弗！是名菩薩摩訶薩行般若波羅蜜時觀諸法。」

[^2]: 非【大】，非作【聖】

【論】

問曰：

所謂「菩薩義，般若波羅蜜義，諸觀義」，上已問，今何以更問？

答曰：

先已答大樹喻，非一[^4]斫可斷；是事難，故更問。

[^4]: 斫【大】，破【聖】

復次，是般若波羅蜜有無量義，如「==曇無竭品==」中說：「般若波羅蜜，如大海水無量，如須彌山種種嚴飾。」是故問。

又此問雖同，答義種種異。

復次，諸佛斷法愛，不立經書，亦不莊嚴言語，但為拯濟眾生，隨應度者說。如大清涼美池，無量眾生前後來飲，各飽而去；聽者亦如是，佛先說菩薩、般若及觀，前來者[^5]有得解悟而去，後來者未聞，是故重問。

[^5]: 有【大】，〔－〕【宋】【元】【明】【宮】【聖】【石】

「[^6]菩薩」者。

[^6]: 菩薩【大】，菩提【元】【明】【聖】【石】

「菩提」有三種：有阿羅漢菩提，有辟支佛菩提，有佛菩提。無學智慧清淨無垢故，名為菩提。菩薩雖有大智慧，諸煩惱習未盡故，不名菩提。此中但說一種，所謂佛菩提也。「薩埵」，[^7]秦言眾生。是眾生為無上道故，發心修行。

[^7]: 秦言【大】*，(秦言)【石】*

復次，「薩埵」名大心。是人發大心求無上菩提而未得，以是故名為「菩提薩埵」。佛已得是菩提，不名為菩提薩埵，大心滿足故。

「菩薩」餘義，如先廣說。

復次，佛此中自說因緣：「是人為佛道故修行，知一切諸法相亦不著。」「諸法相」者，可以知諸法門是色、是聲等。略說菩薩[^8]義：先[^9]知諸法各各相，如地堅相，然後知畢竟空相；於是二種智慧中亦不著，但欲度眾生故。

[^8]: 義【大】，我【元】【明】
[^9]: 知【大】，智【聖】

菩薩得如是智慧，一切別相法中皆得遠離。如色[^10]中離色，離色即是自相空；「遠離」者，是「空」之別名。菩薩得般若波羅蜜，於一切法心皆遠離。所以者何？見一切諸法罪過故。

[^10]: 中【大】，〔－〕【聖】

「阿羅[^11]蜜」，[^*7-1]秦言遠離。「波羅蜜」，秦言度彼岸。此二音相近，義相會，故以「[^12]阿羅[^*11-1]蜜」釋「[^13]波羅蜜」。

[^11]: 蜜【大】*，漢【宋】*
[^*7-1]: 秦言【大】*，(秦言)【石】*
[^12]: 阿【大】，何【聖】
[^*11-1]: 蜜【大】*，漢【宋】*
[^13]: 波【大】，彼【石】

遠離[^14]何等法？所謂眾、界、入，乃至一切智。以遠離是諸法故，名般若波羅蜜；如禪波羅蜜能調伏人心，般若波羅蜜能令人遠離諸法。

[^14]: 何【大】，行【聖】

「觀」者，不觀諸法[^15]常、無常等，如先說。

[^15]: 常【大】，〔－〕【石】

【經】

舍利弗問須菩提：「何因緣故，色不生是非色？受、想、行、識不生是非識，乃至一切種[^16]智不生是非一切種智？」

[^16]: 智【大】，知【聖】

須菩提言：「色，色相空，色空中無色、[^17]無生，以是因緣故，色不生是非色；受、想、行、識，識相空，識空中無識、無生，以是因緣故，受、想、行、識不生是非受、想、行、識。舍利弗！檀波羅蜜，檀波羅蜜相空，檀波羅蜜空中無檀波羅蜜、[^18]無生；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，般若波羅蜜相空，般若波羅蜜空中無般若波羅蜜、無生，以是因緣故，舍利弗！般若波羅蜜不生是非般若波羅蜜。內空乃至無法有法空、四念處乃至十八不共法、一切種智亦如是，以是因緣故，內空不生是非內空，乃至一切種智不生是非一切種智。」

[^17]: 無【大】，不【石】
[^18]: 無生【大】，空無生【聖】

舍利弗問須菩提：「汝何因緣故言『色不二是非色，受、想、行、識不二是非識，乃至一切種智不二是非一切種智』？」

須菩提答言：「所有色，所有不二；所有受、想、行、識，所有不二。是一切法皆不合、不散，無色、無形、無對，一相，所謂無相。眼乃至一切種智亦如是。以是因緣故，舍利弗！色不二是非色，受、想、行、識不二是非識，乃至一切種智不二是非一切種智。」

舍利弗問須菩提：「何因緣故言『是色入無二法數，受、想、行、識入無二法數，乃至一切種智入無二法數』？」

須菩提答言：「色不異無生，無生不異色，色即是無生，無生即是色；受、想、行、識不異無生，無生不異識，識即是無生，無生即是識。以是因緣故，舍利弗！色入無二法數，受、想、行、識入無二法數，乃至一切種智亦如是。」

【論】

問曰：

上品竟，便應問「不生」，何以此中方問？

答曰：

三種大法易解，利益多眾生故先問。

「何因緣故，色不生為非色，乃至一切種智不生為非一切種智？」

須菩提答：「色是空，色中無色相。」

行者以是無生智慧令色無生；若能得是無生，心作是念「今即得色實相」，是故[^1]言：「色無生為非色。」色性常自無生，非今智慧力故使無生。如有人破色令空，猶存本色[^2]想；譬如除廁作舍，今雖無廁，猶有不淨[^3]想。若能知廁本無，幻化所作，則無[^4]廁[^5]想；行者如是，若能知色從本已來初自無生者，則不復存色想。是故言：「色無生為非色。」乃至一切種智亦如是。

[^1]: 言【大】，說【宋】【元】【明】【宮】【聖】【石】
[^2]: 想【大】，相【石】
[^3]: 想【大】，相【宋】【聖】
[^4]: 廁【大】，惡【宮】【聖】【石】
[^5]: 想【大】，相【聖】

問曰：

汝先自說「[^6]無生即是無二」，[^7]今何以更問？

[^6]: 無【大】，不【石】
[^7]: 今【大】，念【元】

答曰：

義雖一，所入觀門異。

上言破因中先有果若無果，是生法一異等，是生若初生、若後生——破如是等生名「無生」。今破眼色、有無等諸二故，是名「不二」。

行者或先入無生觀門，後入不二；或先入不二，後入無生觀。義雖一，行者分別。

破色二故言「不二」，破色生故言「無生」。

上說無生因緣，謂「自相空」；今說不二因緣，所謂「不合、不散，一相，所謂無相」等。義雖同一空，上自相空，此是散空。

「色入無二法數」者，行者觀色不生不滅相，是時分別色，今變為無生，是故說色無生即是不二。何以故？色破散即是無生。如先分別諸法時，離色不得更有生；今色破散即是無生，不得更有無生。以是故，色即是入無二法數。

是二阿羅漢於佛前共論竟，須菩提白佛而更說是義，欲使佛證知故。

【經】

爾時，須菩提白佛言：「世尊！若菩薩摩訶薩行般若波羅蜜，如是觀諸法，是時見色[^8]無生，畢竟淨故；見受、想、行、識無生，畢竟淨故。見我無生，乃至知者、見者無生，畢竟淨故。見檀波羅蜜無生乃至般若波羅蜜無生，畢竟淨故。見內空無生乃至無法有法空無生，畢竟淨故。見四念處無生乃至十八不共法無生，畢竟淨故。見一切[^9]三昧、一切陀羅[^10]尼無生，畢竟淨故；乃至見一切種智無生，畢竟淨故。見[^11a][^11b]凡夫、[^*11-1]凡夫法無生，畢竟淨故。見須陀洹、須陀洹法，斯陀含、斯陀含法，阿那含、阿那含法，阿羅漢、阿羅漢法，辟支佛、辟支佛法，菩薩、菩薩法，佛、佛法無生，畢竟淨故。」

[^8]: 無【大】，無量【聖】
[^9]: 三昧【大】，三昧門【石】
[^10]: 尼【大】，尼門【石】
[^11a]: 凡夫凡夫【大】，凡人乃至見一切種智無生畢竟淨故見凡人【聖】
[^11b]: 凡夫【大】*，凡人【宋】【元】【明】【宮】*
[^*11-1]: 凡夫【大】*，凡人【宋】【元】【明】【宮】*

舍利弗語須菩提：「如我聞須菩提所說義，色是不生，受、想、行、識是不生，乃至佛、佛法是不生。若爾者，[^12]不應得須陀洹、須陀洹果、斯陀含、斯陀含果、阿那含、阿那含果、阿羅漢、阿羅漢果、辟支佛、辟支佛道；不應得菩薩摩訶薩、一切種智；亦無六道別異；亦不得菩薩摩訶薩五種菩提。須菩提！若一切法不生相，何以故須陀洹為斷三結[^13]故修道，斯陀含為薄婬恚癡故修道，阿那含為斷五下分結故修道，阿羅漢為斷五上分結故修道？辟支佛為辟支佛法故修道？何以故菩薩摩訶薩作難行，為眾生受種種苦？何以故佛得阿耨多羅三藐三菩提？何以故佛轉法輪？」

[^12]: 不【大】，今不【元】【明】
[^13]: 故【大】，使【聖】

須菩提語舍利弗：「我不欲令無生法有所得。我亦不欲令無生法中得須陀洹、須陀洹果，乃至不欲令無生法中得阿羅漢、阿羅漢果，辟支佛、辟支佛道。我亦不欲令[^14]無生法中菩薩作難行、為眾生受種種苦。菩薩亦不以難行心行道。何以故？舍利弗！[^15]生難心、苦心，不能利益無量阿僧祇眾生。舍利弗！今菩薩憐愍眾生，於眾生如父母兄弟[^16]想、如兒子及己身[^*16-1]想，如是能利益無量阿僧祇眾生，[^17]是用無[^18]所得故。所以者何？菩薩摩訶薩應生如是心：『如我一切處、一切種不可得，內外法亦如是。』若生如是想，則無難心、苦心。何以故？是菩薩於一切種、一切處、一切法不[^19]受故。舍利弗！我亦不欲令無生[^20]法中佛得阿耨多羅三藐三菩提，亦不欲令無生[^21]法中轉法輪，亦不欲令以無生法得道。」

[^14]: 無生法中【大】，〔－〕【宋】【宮】【聖】
[^15]: 生難【大】，難生【聖】
[^16]: 想【大】*，相【聖】*
[^*16-1]: 想【大】*，相【聖】*
[^17]: 是【大】，〔－〕【宮】【聖】
[^18]: 所得【大】，得所【聖】
[^19]: 受【大】，愛【聖】
[^20]: 法【大】，〔－〕【宮】【聖】
[^21]: 法【大】，〔－〕【宋】【元】【明】【宮】【聖】

[^22]【論】

[^22]: 〔－〕【大】，論【論】【元】【明】

[^23]者言：無生觀有二種：一者、柔順忍觀，二者、無生忍觀。前說無生是柔順忍觀，不畢竟[^24]淨；漸習柔順觀，得無生忍，則畢竟淨。

[^23]: 者言【大】，釋曰【石】
[^24]: 淨【大】，清淨【石】

問曰：

菩薩未盡結，未得佛道，智慧未淳淨，云何言「畢竟[^25]清淨」？

[^25]: 清【大】，〔－〕【石】

答曰：

是菩薩得無生忍時，滅諸煩惱，得菩薩道，入菩薩位，雖有煩惱氣，坐道場時乃盡，無所妨故畢竟淨。

復次，「畢竟清淨」者，於柔順道畢竟清淨，非為佛道。

以眾生空、法空故，從見色無生畢竟淨，乃至佛及佛法無生畢竟清淨。

須菩提種種因緣說諸法相決定無生；因此事，舍利弗作是難：賢聖中最小者須陀洹、須陀洹法，最大者佛、佛法。若爾者，聖人無大無小，聖法亦無優劣，亦無六道別異，此略難；後問斷三結修道者，為廣難。

問曰：

云何是五種菩提？

答曰：

一者、柔順忍，二者、無生忍，及三種菩提。於三菩提中，過二而住第三菩提。

復有五[^1]種菩提：一者、名「發心菩提」，於無量生死中發心為阿耨多羅三藐三菩提故，名為菩提——此因中說果。二者、名「伏心菩提」，[^2]折諸煩惱，降伏其心，行諸波羅蜜。三者、名「[^3]明菩提」，觀三世諸法本末總相、別[^4]相，分別籌量，得諸法實相，畢竟清淨，所謂般若波羅蜜相。四者、名「出到菩提」，於般若波羅蜜中得方便力故，亦不著般若波羅蜜，滅一切煩惱，見一切十方諸佛，得無生法忍，出三界，到薩婆若。五者、名「無上菩提」，坐道場，斷煩惱習，得阿耨多羅三藐三菩提。

[^1]: 種【大】，〔－〕【宋】【元】【明】【宮】
[^2]: 折【大】，斷【石】
[^3]: 明【大】，明心【宋】【元】【明】【宮】
[^4]: 相分【大】，分相【聖】

如是等五菩提義。

餘諸賢聖斷結義，如先說。

問曰：

聲聞道廣說斷結義，何以不說辟支佛行、菩薩有種種行？

答曰：

辟支佛於聲聞無復異道，但福德、利根、小深入諸法實相為異。菩薩道雖有種種眾行，但難行、苦行為希有事，眾生見[^5]已，歡喜言：「菩薩為我等作此行！」餘行雖深妙，人所不知，不能[^6]感物，故不說。

[^5]: 已【大】，以【石】
[^6]: 感【大】，減【聖】

復次，如舍利弗難意：[^7]若諸法都是無生空[^8]寂者，一切眾生皆著樂，菩薩何以故[^9]獨受苦行？

[^7]: 若【大】，〔－〕【聖】
[^8]: 寂【大】，界【聖】
[^9]: 獨【大】，猶【聖】

復次，諸佛常樂遠離寂滅，斷法愛，決定知諸法不轉不還，何[^10]以故與眾生轉法輪？

[^10]: 以【大】，〔－〕【宋】【元】【明】【宮】【聖】

須菩提於佛前說無生法，佛不[^11]呵折，得快心樂說無難力故，答舍利弗：我亦都不欲令無生法中有六種聖人——除菩薩故言「六」——及六道別異。何以故？以得無生法證故。謂為聖法、聖人有差別，於無生法中都無所有。

[^11]: 呵【大】，可【聖】

復次，於無生法中有二種失：「麁失」者，殺盜等[^12]罪故，有三惡道；「細失」者，用著心布施、持戒等福故，有三善道。

[^12]: 罪【大】，羅【聖】

若菩薩生難心、苦心，則不能度一切眾生。如世間小事，心難以為苦，猶尚不成，何況成佛道！

成因緣者，所謂大慈大悲心，於眾生如父母、兒子、己身想。何以故？父母、[^13]兒子、己身，自然生愛，非推而[^14]愛也。菩薩善修大悲心故，於一切眾生乃至怨讎，同意愛念。是大[^15]悲果報利益之具，都無所惜，[^16]於內外所有，盡與眾生。此中說不惜因緣，所謂「一切處、一切種、一切法不可得故」。若行者初入佛法，用眾生空，知諸法無我；今用法空，知諸法亦空。以此大悲心及諸法空二因緣故，能不惜內外所有，利益眾生，不起難行[^17]想、苦行[^*17-1]想，一心精進歡喜。如人[^18]為自[^19]身及為父母、妻子，勤身修業，不以為苦；若為他作，則無歡心。

[^13]: 兒【大】，倪【石】
[^14]: 愛【大】，生愛【元】【明】【聖】【石】
[^15]: 悲【大】，非【聖】
[^16]: 於【大】，持【宋】【元】【明】【宮】【聖】
[^17]: 想【大】*，相【聖】*
[^*17-1]: 想【大】*，相【聖】*
[^18]: 為【大】，為身【聖】
[^19]: 身【大】，〔－〕【石】

苦行、難行，如後品「本生因緣變化現受畜生形」中說。

一切諸法畢竟空、不可思議相故，一切法還而不轉故，不名為轉；但為破虛妄顛倒故，名為「轉法輪」。

【經】

舍利弗語須菩提：「今欲[^20]令以生法得道？以無生法得道？」

[^20]: 令【大】，〔－〕【聖】

須菩提語舍利弗：「我不欲令以生法得道。」

舍利弗言：「今須菩提欲[^21]令以無生法得道？」

[^21]: 令【大】，〔－〕【石】

須菩提言：「我亦不欲令以無生法得道。」

舍利弗言：「如須菩提所說，無知無得。」

須菩提言：「有知有得，不以二法。今以世間名字故有知有得，世間名字故有須陀洹乃至阿羅漢、辟支佛、諸佛；第一實義中，無知無得，無須陀洹乃至無諸佛。」

「須菩提！若世間名字故有知有得，六道別異亦世間名字故有，非以第一實義耶？」

須菩提言：「如是！如是！舍利弗！[^22]如世間名字故有知有得，六道別異亦世間名字故有，非以第一實義。何以故？舍利弗！第一實義中無業無[^23]報、無生無滅、無淨無垢。」

[^22]: 如【大】，以【石】
[^23]: 報【大】，報無報【聖】

舍利弗語須菩提：「不生法生？生法生？」

須菩提言：「我不欲令不生法生，亦不欲令生法生。」

舍利弗言：「何等不生法不欲令生？」

須菩提言：「色是不生法，自性空，不欲令生；受、想、行、識不生法，自性空，不欲令生；乃至阿耨多羅三藐三菩提不生法，自性空，不欲令生。」

舍利弗語須菩提：「生生？不生生？」

須菩提言：「非生生，亦非不生生。何以故？舍利弗！生、不[^24]生，是二法不合、不散，無色、無形、無對，一相，所謂無相。舍利弗！以是因緣故，非生生，亦非不生生。」

[^24]: 生【大】，在【聖】

爾時，舍利弗語須菩提：「須菩提樂說無生法及無生相？」

須菩提語舍利弗：「我樂說無生法，亦樂說無生相。何以故？諸無生法[^25]及無生相，樂說及語言，是一切法皆不合、不散，無色、無形、無對，一相，所謂無相。」

[^25]: 及【大】，〔－〕【宋】【宮】【聖】

舍利弗語須菩提：「汝樂說[^26]不生法，亦樂說[^*26-1]不生相；是樂說、語言亦不生？」

[^26]: 不【大】*，無【宋】【元】【明】【宮】*
[^*26-1]: 不【大】*，無【宋】【元】【明】【宮】*

須菩提言：「如是！如是！舍利弗！何以故？舍利弗！色不生，受、想、行、識不生；眼不生乃至意不生；地種不生，乃至識種不生；身行不生，口行不生，意行不生；檀波羅蜜不生，乃至一切種智不生。以是因緣故，舍利弗！我樂說[^27]不生法，亦樂說[^28]不生相，是樂說、語言亦不生。」

[^27]: 不【大】，無【宋】【元】【明】【宮】【聖】
[^28]: 不【大】，無【宋】【元】【明】【宮】【聖】

[^29]【論】

[^29]: 〔－〕【大】，論【論】【元】【明】

[^30]者言：爾時，舍利弗知須菩提樂說無難而問言：「若一切法無生相，此無生相云何證？用是生法得證？為用不生法得證？若用生法得證，生法虛誑，汝已種種因緣破；又不可以生法得脫生法。若[^1]以無生[^2]法得證，無生未有法相，不可以證，云何得證？」

[^30]: 者言【大】，釋曰【石】
[^1]: 以【大】，已【宋】【元】【明】【宮】
[^2]: 法【大】，〔－〕【宋】【元】【明】【宮】

須菩提二法皆不受，[^3]俱有過故，如先說。

[^3]: 俱【大】，但【聖】

舍利弗作是念：「佛經說二法攝一切法：若有為、若無為。生者有為，無生者無為。今須菩提離此二法，云何當說得道事？」作是念已，問須菩提：「無有得道事耶？」

須菩提是大阿羅漢，行無諍三昧第一，但為菩薩故說是無[^4]生，「[^5]汝云何當作邪見，說無得道者？」是故言「有知有得」。「知」、「得」[^6]者即是得道果[^7]之別名。

[^4]: 生【大】，生法【宋】【元】【明】【宮】
[^5]: 汝【大】，法【聖】【石】
[^6]: 者【大】，〔－〕【宋】【元】【明】【宮】
[^7]: 之【大】，定【聖】

須菩提恐[^8]違前語，故言：不以二法故。但為世俗故說有須陀洹乃至佛。何以故？一切諸法實無我相，今用我分別須陀洹乃至佛，是世俗法。

[^8]: 違【大】，達【聖】

復次，未得法空故言「是善、是不善，是有為、是無為」等；第一義中，無眾生故，無須陀洹乃至佛；法空故，無須陀洹果乃至佛道。聖人、聖法猶尚虛誑無定實，何況凡人六道業及果報！

問曰：

須菩提已種種因緣定說不生法，今舍利弗何[^9]以更問「不生法生，生法生」？

[^9]: 以【大】，以故【宋】【元】【明】【宮】

答曰：

須菩提上說得道因緣故，舍利弗得須菩提意，雖說不生法破一切法，為因緣故說，而心不著無生法，是故更問。又以此法甚深，欲令聽者了了得解，故更問。上問[^10]得道行法，今總問一切法云何生。用慧眼，知一切法皆不生；今現見諸法生，是故問「云何生」。

[^10]: 得【大】，〔－〕【聖】

須菩提答：二事皆非。若「生」生，[^11]生法已生，不應更生！若「不生」生，[^*11-1]生法未有故，不應生。若謂生時「半生半不生」，是亦不生。若生分，則已生竟；若未生分，則無生。[^12]是故須菩提不用是肉眼見，[^13]以不通達故；二法皆不受，但說：是生如幻、如夢，從虛誑法生，應離、應不取相。

[^11]: 生【大】*，〔－〕【聖】*
[^*11-1]: 生【大】*，〔－〕【聖】*
[^12]: 是故【大】，故是【宋】【元】【明】【宮】
[^13]: 以【大】，已【石】

舍利弗問：「何等法二俱[^14]不受？」

[^14]: 不受【大】，受不【聖】

須菩提以世諦故說色乃至一切種智畢竟不生，自然空相，不欲令實中有生；若世諦虛誑可有生，生如幻化。

此中說不生因緣，所謂「不合、不散」。

有人言：生與法異，謂「生是常，所可生法無常」。是故更問。答者以生、法不異，若說生法，已說生相。

生、不生，如上說。

舍利弗聞須菩提所說，知須菩提心愛樂無生法故，語須菩提：「汝實愛樂說無生法！」

須菩提即受其問，心亦無愧。何以故？是論議不可破，無有過罪。何以[^15]知之？須菩提自說：「無法可合，無法可散，無色、[^16]無形、[^17]空，一相，所謂無相。」空相尚不受，何況餘相？

[^15]: 知【大】，故【石】
[^16]: 無【大】，〔－〕【聖】
[^17]: 空【大】，有形空【聖】

舍利弗重讚：汝樂說無生法及語言皆無生，是實清淨！若當樂說及語言非無生，但說外物無生者，則非清淨。

須菩提即[^18]復受其讚，答舍利弗：「非但樂說、語[^19]言是無生，色乃至一切種[^20]智亦無所生。」

[^18]: 復【大】，須【聖】
[^19]: 言【大】，言說【石】
[^20]: 智【大】，智皆【宋】【元】【明】【宮】【聖】【石】

【經】

[^21]爾時，舍利弗語須菩提：「須菩提於[^22]說法人中，應最在上！何以故？須菩提隨所問皆能答。」

[^21]: 爾時【大】，〔－〕【聖】【石】
[^22]: 說【大】，諸說【石】

須菩提言：「諸法無所依故。」

舍利弗語須菩提：「云何諸法無所依？」

須菩提言：「色性常空，不依內、不依外、不依兩中間；受、想、行、識性常空，不依內、不依外、不依兩中間。眼、耳、鼻、舌、身、意性常空，不依內、不依外、不依兩中間。色性常空，乃至法性常空，不依內、不依外、不依兩中間。檀波羅蜜性常空，乃至般若波羅蜜性常空，不依內、不依外、不依兩中間。內空性常空，乃至無法有法空性常空，不依內、不依外、不依兩中間。

「舍利弗！四念處性常空，乃至一切種智[^23]性常空，不依內、不依外、不依兩中間。

[^23]: 性【大】，法【石】

「以是因緣故，舍利弗！一切諸法無所依，性常空故。如是，舍利弗！菩薩摩訶薩行六波羅蜜時，應淨色、受、想、行、識，乃至應淨一切種智。」

舍利弗問須菩提：「菩薩摩訶薩云何行六波羅蜜時淨菩薩道？」

須菩提言：「有世間檀波羅蜜，有出世間檀波羅蜜；尸[^24]羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，有世間、有出世間。」

[^24]: 羅【大】，〔－〕【宋】【元】【明】【宮】

舍利弗問須菩提：「云何世間檀波羅蜜？云何出世間檀波羅蜜？」

須菩提言：「若菩薩摩訶薩作施主，能施沙門、婆羅門、貧窮、乞人，須食與食，須飲與飲，須衣與衣，臥具、床榻、房舍、香華、[^25]瓔珞、醫藥，種種所須資生之物；若妻子、國土、頭目、手足、[^26]支節，內外之物，盡以給施。施時作是念：『我與、彼取，我不慳貪，我為施主，我能捨一切，我隨佛教施，我行檀波羅蜜。』作是施已，用得法與一切眾生共之，迴向阿耨多羅三藐三菩提，念言：『是布施因緣，令眾生得今世樂，後當令得入涅槃。』是人布施有三礙。何等三？我相、他[^27]相、施相。著是三相布施，是名世間檀波羅蜜。何因緣故名世間？於世間中不動不出，是名世間檀波羅蜜。

[^25]: 瓔珞【大】，纓絡【明】
[^26]: 支【大】，枝【石】
[^27]: 相【大】，〔－〕【聖】

「云何名出世間檀波羅蜜？所謂三分清淨。何等三？菩薩摩訶薩布施時，我不可得，不見受者，施物不可得亦不望報，是名菩薩摩訶薩三分清淨檀波羅蜜。復次，舍利弗！菩薩摩訶薩布施時，[^1]施與一切眾生，眾生亦不可得；以此布施迴向阿耨多羅三藐三菩提，乃至不見微細法相。舍利弗！是名出世間檀波羅蜜。何以故名為出世間？於世間中能動、能出，是故名出世間檀波羅蜜。

[^1]: 施【大】，〔－〕【宋】【元】【明】【宮】

「尸羅波羅蜜有所依，是為世間尸羅波羅蜜；無所依，是為出世間尸羅波羅蜜。餘如檀波羅蜜說。羼提波羅蜜、毘梨耶波羅蜜、禪波羅蜜、般若波羅蜜，有所依是名世間，無所依是名出世間；餘亦如檀中說。如是，舍利弗！菩薩摩訶薩行六波羅蜜時，淨菩薩道。」

舍利弗問須菩提：「云何菩薩摩訶薩為阿耨多羅三藐三菩提道？」

須菩提言：「四念處是菩薩摩訶薩為阿耨多羅三藐三菩提道，乃至八聖道分，空解脫門、無相解脫門、無作解脫門，內空乃至無法有法空，一切三昧門、一切陀羅尼門，佛十力、四無所畏、四無礙智、十八不共法、大慈大悲。舍利弗！是名菩薩摩訶薩為阿耨多羅三藐三菩提道。」

【論】

問曰：

五百阿羅漢，佛各[^3]說其第一，如舍利弗智慧第一，目揵連神足第一，摩訶迦葉行頭陀中第一，須菩提得無[^4]諍三昧第一，摩訶迦旃延分別修多羅第一，富樓那說法人中第一。今舍利弗何以故讚須菩提於說法人中應最第一？

[^3]: 說【大】，記【元】【明】【聖】【石】
[^4]: 諍【大】，淨【聖】

答曰：

佛以佛眼觀一切眾生利根、鈍根，籌量一切法總相、別相，隨其所得法，各記第一，無錯！

富樓那於四眾中，用十二部經、種種法門、種種因緣譬喻說[^5]法，能利益眾生第一。須菩提常行無諍三昧，與菩薩同事，巧便樂說一種空相法門，勝富樓那。譬如[^6]巧師多有所能，所能多故，普不精悉；如有人[^7]偏能一事，則必盡其美。富樓那雖多能，不如須菩提常樂行空故能巧說空。是故舍利弗聞須菩提巧說空義，便讚言：「汝於說法人中應作第一！」舍利弗見須菩提隨所問皆能答，如風行空中，無所[^8]罣礙。

[^5]: 法【大】，〔－〕【宋】【元】【明】【宮】
[^6]: 巧【大】，工【宋】【元】【明】【宮】【聖】
[^7]: 偏【大】，〔－〕【石】
[^8]: 罣【大】，〔－〕【聖】

爾時，須菩提不謙不受。何以故？安立平實，好人相故。好人相者，不自讚、不自毀，於他亦不讚、不毀。若自讚身，非大人相，不為人所讚而便自美；若自毀，是[^9]姣輸人。若毀他，是讒賊人；若讚他，是諂媚人。須菩提說無生法故，舍利弗雖讚而[^10]非諂。

[^9]: 姣輸【大】，妖諂【宋】【元】【明】【宮】
[^10]: 非【大】，不【石】

須菩提以舍利弗實讚故不謙，又以斷法愛故心不高，亦不愛著，但答無礙無障因緣：所謂一切法無所依止，無所依止故無障無礙。

無所依止義，如先說。此中須菩提自說：「內法空故，色不依止內；外法空故，色不依止外；中間無所有故，色不依止中間。」如色，乃至一切種智亦如是。

若菩薩知一切三界無常空故，不中依止；爾時煩惱[^11]折，能淨菩薩道。是[^12]故須菩提說：「菩薩行六波羅蜜，應淨色乃至一切種智。」

[^11]: 折【大】，斷【元】【明】【石】
[^12]: 故【大】，〔－〕【聖】

問曰：

淨色乃至淨一切種智，即是淨菩薩道，何以故更問？

答曰：

菩薩能令色畢竟空，是名清淨；是事深妙，不可頓得。是故舍利弗問：「新學菩薩云何修是初方便道？」

須菩提答：「若菩薩能行二種波羅蜜。」[^13]六波羅蜜是初開菩薩道；能用無所得空，行三十七品，是開佛道。「淨」者名為開；如去道中荊[^14]棘，[^15]名為開道。

[^13]: 六波羅蜜【大】，〔－〕【石】
[^14]: 棘【大】，蕀【聖】【石】
[^15]: 名【大】，石【聖】

何等是二種波羅蜜？一者、世間，二者、出世間。

世間者，須菩提自說義，所謂須食與食等。是義，如初品中說。若施時有所依止，譬如老病人依恃他力，能行、能立；施者離實智慧、心力薄少故依止。依止者，己身、財物、受者，是法中取相心著，生憍慢等諸煩惱，是名世間，不動、不出。動者，柔順忍；出者，無生法忍。聲聞法中，動者，學人；出者，無[^16]學。

[^16]: 學【大】，學人【聖】【石】

餘者五波羅蜜亦如是。

[^17]是名初開菩薩道。

[^17]: 是名【大】，名是【聖】

問曰：

菩薩道即[^18]是阿耨多羅三藐三菩提道，何以[^19]故更問？

[^18]: 是【大】，〔－〕【聖】
[^19]: 故【大】，〔－〕【宋】【元】【明】【宮】【聖】

答曰：

菩薩時，有道；佛已到，不須道。[^20]是道為得阿耨多羅三藐三菩提故，名[^21]為菩提道；菩薩行是道故，名菩薩道。

[^20]: 是【大】，果【聖】
[^21]: 為【大】，〔－〕【宋】【元】【明】【宮】

此中佛說：遠道，所謂六波羅蜜菩薩道也；近道，所謂三十七品菩提道也。六波羅蜜中布施、持戒等[^22]雜，故遠；三十七品但有禪定、智慧，故近。六波羅蜜有世間、出世間[^*22-1]雜，故遠；三十七品、三解脫門等乃至大慈大悲，畢竟清淨，故近。

[^22]: 雜【大】*，離【宮】【聖】*
[^*22-1]: 雜【大】*，離【宮】【聖】*

復[^23]次，阿耨多羅三藐三菩提道者，從初發意乃至金剛[^24]三昧，其中為菩提[^25]菩薩行，皆是菩提道。

[^23]: 次【大】，次問【聖】
[^24]: （三昧其中…道）十五字【大】，〔－〕【聖】
[^25]: 菩薩【大】，苦【宋】【元】【明】【宮】

【經】

[^26]爾時，舍利弗讚須菩提言：「善哉！善哉！何等波羅蜜力？」

[^26]: 爾時【大】，〔－〕【聖】

須菩提言：「是般若波羅蜜力。所以者何？般若波羅蜜能生一切諸善法：若聲聞法、辟支佛法、菩薩法、佛法。舍利弗！般若波羅蜜能受一切諸善法：聲聞法、辟支佛法、菩薩法、佛法。舍利弗！過去諸佛行般若波羅蜜，得阿耨多羅三藐三菩提；未來諸佛亦行般若波羅蜜，當得阿耨多羅三藐三菩提；舍利弗！今現在十方[^1]諸國界中諸佛亦行是般若波羅蜜，得阿耨多羅三藐三菩提。舍利弗！若菩薩摩訶薩聞說般若波羅蜜時不疑不難，當知是菩薩摩訶薩行[^2]菩提道。[^3]菩薩[^4]道者，救一切眾生故，心不捨一切眾生，以無所得故。[^5]是菩薩常應不離是念，所謂大悲念。」

[^1]: 諸國【大】，世【宋】【元】【明】【宮】【聖】，諸世【石】
[^2]: 菩提道【大】，菩薩道【宋】【元】【明】【聖】，菩薩行【宮】
[^3]: 菩薩【大】，行菩提【石】
[^4]: 道者救【大】，應若度【宮】
[^5]: 是【大】，〔－〕【宋】【元】【明】【宮】【聖】

舍利弗復[^6]問：「欲使菩薩摩訶薩常不離是念，所謂大悲念；若菩薩摩訶薩[^7]常不離大悲念，[^8]令一切眾生皆當作菩薩。何以故？須菩提！一切眾生亦不離諸念故。」

[^6]: 問【大】，次【宮】
[^7]: 常【大】，〔－〕【宋】【元】【明】【宮】【聖】
[^8]: 令【大】，今【石】

須菩提言：「善哉！善哉！舍利弗！汝欲難我而成我義。何以故？眾生無故念亦無，眾生性無故念亦性無，眾生法無故念亦法無，眾生離故念亦離，眾生空故念亦空，眾生不可知故[^9]念亦不可知。舍利弗！色無故念亦無，色性無故念亦性[^10]無，色法無故念亦法無，色離故念亦離，色空故念亦空，色不可知故念亦不可知；受、想、行、識亦如是；眼乃至意，色乃至法，地種乃至識種，檀波羅[^11]蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，一切智、一切種智，乃至阿耨多羅三藐三菩提無故，念亦無；乃至阿耨多羅三藐三菩提不可知故，念亦不可知。舍利弗！菩薩摩訶薩行是道，我欲使不離是念，所謂大悲念。」

[^9]: 念【大】，眾【聖】
[^10]: （無色…法）八字【大】，〔－〕【宮】【聖】
[^11]: 蜜【大】，空【石】

爾時，佛讚須菩提言：「善哉！善哉！是菩薩摩訶薩般若波羅蜜，其有說者，亦當如是說。[^12]如汝所說般若波羅蜜，皆是[^13]承佛意故。菩薩摩訶薩學般若波羅蜜，應[^14]當如汝所說學！」

[^12]: 如汝【大】，法【聖】，汝【宮】
[^13]: 承【大】，義【聖】
[^14]: 當【大】，〔－〕【宋】【元】【明】【宮】【聖】

須菩提說是般若波羅蜜品時，三千大千世界六種[^15]振動：東[^16]湧西沒、西[^*16-1]湧東沒，南[^*16-2]湧北沒、[^A1]北[^*16-3]湧南沒，中[^*16-4]湧邊沒、邊[^*16-5]湧中沒。

[^15]: 振【大】，震【明】【宮】【聖】【石】
[^16]: 湧【大】*，涌【宮】，踴【石】*
[^*16-1]: 湧【大】*，涌【宮】，踴【石】*
[^*16-2]: 湧【大】*，涌【宮】，踴【石】*
[^A1]: 北【CB】【麗-CB】，化【大】(cf. K14n0549_p1035b01)
[^*16-3]: 湧【大】*，涌【宮】，踴【石】*
[^*16-4]: 湧【大】*，涌【宮】，踴【石】*
[^*16-5]: 湧【大】*，涌【宮】，踴【石】*

爾時，佛微[^17]笑。須菩提白佛言：「何因何緣故微[^*17-1]笑？」

[^17]: 笑【大】*，咲【聖】*
[^*17-1]: 笑【大】*，咲【聖】*

佛告須菩提：「如我於此世界說般若波羅蜜，東方無量阿僧祇[^18]世界諸佛，亦為諸菩薩摩訶薩說般若波羅蜜；南西北方、四維、上下，亦說是般若波羅蜜。說是般若波羅蜜品時，十二[^19]那由他諸天人得無生法忍。十方諸佛說是般若波羅蜜時，無量阿僧祇眾生亦發阿耨多羅三藐三菩提心。」

[^18]: 世界【大】，世界中【石】
[^19]: 那由他【大】，阿僧祇【宮】，阿由陀【聖】

[^20]【論】

[^20]: 〔－〕【大】，論【論】【元】【明】

[^21]者言：舍利弗作是念：「須菩提所說，分別六波羅蜜世間、出世間及菩提道，大利益眾生。」故歡喜[^22]讚言：「善哉！善哉！」再言之者，[^23]善之至也。

[^21]: 者言【大】，釋曰【石】
[^22]: 讚【大】，〔－〕【石】
[^23]: 善【大】，喜【宋】【元】【明】【宮】【聖】

問：「是何波羅蜜力？」

須菩提作是思惟：「一切心數法中，除智慧，無能如是分別斷疑開[^24]道；諸波羅蜜中，[^25]離般若波羅蜜，自體不能成就，何況能分別開[^26]道！」如是思惟已，答舍利弗：「是般若波羅蜜力。」

[^24]: 道【大】，導【宋】【元】【明】【宮】【石】
[^25]: 離【大】，若離【元】【明】
[^26]: 道【大】，導【宋】【元】【明】【宮】

如先說：諸法中無我、無知者、[^27]無見者；今以此證知是般若波羅蜜力，非佛力，非須菩提力。何以故？須菩提說因緣，所謂般若波羅蜜，[^28]離斷常、有無二邊等故，能生一切善法，所謂三乘法定相，堅牢不壞相。又般若波羅蜜無量無邊故，能受一切善法；如大海能受眾[^29]川萬流。

[^27]: 無【大】，〔－〕【宮】【聖】【石】
[^28]: 離【大】，〔－〕【聖】
[^29]: 川萬流【大】，川流【聖】，流萬川【石】

「三乘善法」者，所謂六波羅蜜乃至十八不共法。

十方三世諸佛行般若波羅蜜故，皆得阿耨多羅三藐三菩提；雖行餘波羅蜜，般若波羅蜜最尊大，有分別通達力。譬如和合下[^30]藥，[^31]巴豆最有力；般若波羅蜜亦如是，雖與餘波羅蜜合，而破諸煩惱、[^32]拔邪見、[^33]捨[^34]戲論，般若[^35]波羅蜜力最勝。以是故說「皆是般若波羅蜜力」。

[^30]: 藥【大】，樂【聖】
[^31]: 巴【大】，芭【石】
[^32]: 拔【大】，〔－〕【宋】【元】【明】【宮】
[^33]: 捨【大】，〔－〕【石】
[^34]: 戲【大】，〔－〕【聖】
[^35]: 波羅蜜【大】，〔－〕【石】

問曰：

種種讚此般若波羅蜜微妙甚深，誰能隨順應般若波羅蜜行？

答曰：

有菩薩無量世集諸福德，[^36]利根，諸煩惱折薄；雖未到阿鞞跋致地，聞般若波羅蜜，即時信受深入。通達如是相者，則能行般若波羅蜜道，所謂救度一切眾生，令離世間憂惱；大悲心故，不[^37]離一切眾生。菩薩常不應離大悲及畢竟空念——畢竟空破世間諸煩惱，示涅槃；而大悲[^38]引之令還入善法中，以利益眾生。

[^36]: 利【大】，引【聖】
[^37]: 離【大】，捨【宋】【元】【明】【宮】【聖】【石】
[^38]: 引【大】，利【聖】

爾時，舍利弗難須菩提：「若菩薩不離是大悲念及畢竟空念者，一切眾生皆當作菩薩！何以故？是畢竟空無相無所分別，不應菩薩有而眾生無！若有，一切眾生應共有；若無，菩薩亦應無。」

須菩提答：「汝欲難我而助成我義。何以故？諸法相畢竟空故，眾生亦空；眾生空故，畢竟空念亦空。若諸法畢竟空，何有眾生實[^39]空，而難我言『眾生不離是念，皆當為菩薩』？」是故說：「眾生無所有故，畢竟空念亦無所有；眾生無性，眾生離，眾生空，眾生不可知，畢竟空念亦[^40]畢竟空。」色乃至阿耨多羅三藐三菩提亦如是。

[^39]: 空【大】，定【宮】【聖】【石】
[^40]: 畢竟【大】，〔－〕【宋】【元】【明】【宮】

問曰：

此中念是不離大悲念，何以說「不離畢竟空念」？

答曰：

菩薩不離是念，心不捨眾生，用無所得故。無所得空、畢竟空，名異而[^1]義一。不可得空在初，畢竟空在後；以畢竟空大故，生悲亦大。大悲，如「阿差末經」中說有三種悲：眾生緣、法緣、無緣。無緣悲從畢竟空生，以是解舍利弗所難。

[^1]: 義【大】，〔－〕【聖】

佛證其說故，讚言：「[^2]善哉！若欲解說般若波羅蜜者，當如汝所說。」

[^2]: 善哉【大】，善哉善哉【石】

爾時，眾中天、人、菩薩作是念：「般若波羅蜜甚深，三世諸佛皆從中生；須菩提小乘人，云何佛讚『欲說般若波羅蜜當如[^3]汝[^4]所說』？」是故次言：「須菩提所說，皆承佛意。」正使彌勒等諸菩薩、梵天王等不承佛意，尚不能得問，何況須菩提在佛前自[^5]恣樂說！

[^3]: 汝【大】，彼【聖】
[^4]: 所【大】，〔－〕【石】
[^5]: 恣【大】，次【聖】

「諸菩薩欲學般若波羅蜜，亦當如汝所說學！」

「說是品時，三千大千世界地六種[^6]振動」者，是時會中多有菩薩發阿耨多羅三藐三菩提心，皆當作佛。佛是天地大主，地神歡喜：「我主今生！」故使地大動。

[^6]: 振【大】，震【明】【聖】

復次，人心信深[^7]般若波羅蜜者，難得希有故，是人以福德因緣，感大風以動水，水動故地動。

[^7]: 般【大】，槃【石】

復次，地下大龍王欲來聽般若波羅蜜，從水出故水動，水動故地動。

復次，佛神力故令地動，般若波羅蜜難見難知，欲引導眾人令益信樂故。

餘地動因緣，如先說。

此中佛自說因緣，所謂我說般若波羅蜜，十方諸佛亦說是般若波羅蜜。十二[^8]那由[^9]陀天人得阿鞞跋致地，入法位，是故地動；又十方世界眾生等亦發無上道意，是故地動。

[^8]: 那【大】，阿【宮】【聖】
[^9]: 陀【大】，他【宋】【元】【明】【宮】【石】

爾時，諸天亦有散種種蓮華及種種雜香、天衣、天蓋，千萬種天[^10]妓樂，諸龍王等從四大海水中[^11]涌出，及諸夜叉、羅剎等，皆生慈心，合手讚佛。又佛[^12]笑時，無量光明遍覆十方如恒河沙等世界，有爾所等希有事。

[^10]: 妓【大】，伎【聖】【石】
[^11]: 涌【大】，踴【宋】【元】【明】【宮】
[^12]: 笑【大】，咲【聖】

取要言之，地動皆由說諸法實相，所謂般若波羅[^13]蜜。

[^13]: 蜜【大】，蜜故【宋】【元】【明】【宮】【聖】【石】

[^14]大智度論卷第五十[^15]三

[^14]: （大智度論…三）九字【大】，（大智度經論卷第五十三，釋第二十五品）十六字【聖】，（釋第二十五品竟，大智度經論卷第五十五）十七字【石】
[^15]: 三【大】，三釋第二十五【宋】，三釋第二十六竟【元】

