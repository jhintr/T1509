[^20]大智度論釋四念處品第十九(卷四十八)

[^20]: （大智…八）十六字【大】，大智度論卷第四十八第十九品釋四念處【宋】【元】，大智度論卷第四十八釋四念處品第十九經作廣乘品【明】，大智度論卷第四十八第十九品釋廣乘品【宮】，大智度經論卷第四十八釋第十八品【聖】，摩訶般若波羅蜜品第十八四念處品卷五十【石】

龍樹菩薩造

後秦龜茲國三藏鳩摩羅什譯

[^21]【經】

[^21]: 【經】【大】，〔－〕【宋】【宮】【聖】

佛告須菩提：「菩薩摩訶薩摩訶衍，所謂四念處。何等四？

「須菩提！菩薩摩訶薩，內身中[^22]循身觀，亦無身覺，以不可得故；外身中、內外身中循身觀，亦無身覺，以不可得故。勤精進一心，除世間貪憂。內受、內心、內法，外受、外心、外法，內外受、內外心、內外法，循法觀，亦無法覺，以不可得故。勤精進一心，除世間貪憂。

[^22]: 循【大】下同，修【聖】【石】下同

「須菩提！菩薩摩訶薩，云何內身中循身觀？須菩提！若菩薩摩訶薩行時知行，住時知住，坐時知坐，臥時知臥，如身所行，如是知。須菩提！菩薩摩訶薩如是內身中循身觀，勤精進一心，除世間貪憂，[^23]以不可得故。

[^23]: 以不可得故【大】，〔－〕【宋】【元】【明】【宮】【聖】

「復次，須菩提！菩薩摩訶薩若來若去，視[^1]瞻一心，屈申俯仰，服僧伽梨，執持衣鉢，飲食、臥息、坐立、睡覺、語默，入禪、出禪，亦常一心。如是，須菩提！菩薩摩訶薩行般若波羅蜜，內身中循身觀，以不可得故。

[^1]: 瞻【大】，占【宋】【宮】

「復次，須菩提！菩薩摩訶薩內身中循身觀時，一心念：『入息時知入息，出息時知出息；入息長時知入息長，出息長時知出息長；入息[^2]短時知入息短，出息短時知出息短。譬如[^3]旋師，若[^*3-1]旋師弟子，繩長知長，繩短知短。』菩薩摩訶薩，亦如是一心念：『入息時知入息，出息時知出息；入息長時知入息長，出息長時知出息長；入息短時知入息短，出息短時知出息短。』如是，須菩提！菩薩摩訶薩內身中循身觀，勤精進一心，除世間貪憂，以不可得故。

[^2]: 短【大】下同，𢭃【聖】下同
[^3]: 旋【大】*，鏇【元】【明】*
[^*3-1]: 旋【大】*，鏇【元】【明】*

「復次，須菩提！菩薩摩訶薩觀身四大，作是念：『身中有地大、水大、火大、風大。』譬如屠牛師、若屠牛弟子，以刀殺牛，分作四分，作四分已，若立若坐，觀此四分。菩薩摩訶薩亦如是，行般若波羅蜜時，[^4]種種觀身四大：地大、水大、火大、風大。如是，須菩提！菩薩摩訶薩內身中循身觀，以不可得故。

[^4]: 種種【大】，〔－〕【宋】【元】【明】【宮】【聖】

「復次，須菩提！菩薩摩訶薩觀內身，從足至頂，周匝薄[^5]皮，種種不淨充滿身中；作是念：『身中有髮、毛、[^6]爪、齒、薄皮、厚皮、筋、肉、骨、髓、脾、腎、心、肝、肺、小腸、大腸、胃、[^7]胞、𡱁、尿、垢、汗、[^8]目、淚、涕、唾、膿、血、黃、白[^9]痰、陰、肪、𦙽、[^10]腦、膜。』譬如田夫倉中，隔盛雜穀，種種充滿，稻、麻、黍、粟、豆、麥；明眼之人，開[^11]倉即知是麻、是黍、是稻、是粟、是麥、是豆，分別悉知。菩薩摩訶薩亦如是觀是身，從足至頂，周匝薄皮，種種不淨充滿身中，髮毛、[^*6-1]爪齒，乃至[^*10-1]腦膜。如是，須菩提！菩薩摩訶薩觀內身，勤精進一心，除世間貪憂，以不可得故。

[^5]: 皮【大】，彼【聖】
[^6]: 爪【大】*，折【石】*
[^7]: 胞𡱁尿【大】，胞屎尿【宋】【宮】【聖】【石】，脬尿屎【元】【明】
[^8]: 目淚涕【大】，淚涕涎【宋】【宮】，淚洟涎【元】【明】，淚涕【聖】【石】
[^9]: 痰陰【大】，痰癊【宋】【元】【明】【宮】，淡𭰅【聖】，𭲯𣼩【石】
[^10]: 腦【大】*，𦜩【聖】*
[^11]: 倉即【大】，蒼則【石】
[^*6-1]: 爪【大】*，折【石】*
[^*10-1]: 腦【大】*，𦜩【聖】*

「復次，須菩提！菩薩摩訶薩若見棄死人身，一日、二日，至于五日，膖脹、青瘀，膿汁流出；自念：『我身亦如[^12]是相、如是法，未脫此法。』如是，須菩提！菩薩摩訶薩內身中循身觀，勤精進一心，除世間貪憂，以不可得故。

[^12]: 是【大】，身【聖】

「復次，須菩提！菩薩摩訶薩若見棄死人身，若六日、若七日，烏、鵄、雕、鷲、犲、狼、狐、狗如是等種種[^13]禽獸[^14]爴裂食之；自念：『我身如是相、如是法，未脫此法。』如是，須菩提！菩薩摩訶薩內身中循身觀，勤精進一心，除世間貪憂，以不可得故。

[^13]: 禽獸【大】*，𤢌狩【石】*
[^14]: 爴【大】，𭣶【聖】，𣂽【石】

「復次，須菩提！菩薩摩訶薩若見棄死人身，[^*13-1]禽獸食已，不淨爛臭；自念：『我身如是相、如是法，未脫此法。』乃至除世間貪憂。

[^*13-1]: 禽獸【大】*，𤢌狩【石】*

「復次，須菩提！菩薩摩訶薩若[^15]見棄死人身，骨[^16]鎖血肉塗染，筋骨相連；自念：『我身如是相、如是法，未脫此法。』乃至除世間貪憂。

[^15]: 見【大】*，見是【石】*
[^16]: 鎖【大】*，瑣【聖】【石】*

「復次，須菩提！菩薩摩訶薩若見棄死人身，骨[^17]瑣血肉已離，筋骨相連；自念：『我身如是相、如是法，未脫此法。』乃至除世間貪憂。

[^17]: 瑣【大】*，鎖【宋】*【元】*【明】*

「復次，須菩提！菩薩摩訶薩若[^*15-1]見棄死人身，骨[^*17-1]瑣已散在地；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂。

[^*15-1]: 見【大】*，見是【石】*
[^*17-1]: 瑣【大】*，鎖【宋】*【元】*【明】*

「復次，須菩提！菩薩摩訶薩若[^*15-2]見棄死人身，骨散在地，腳骨異處，[^18]膞骨、髀骨，腰骨、[^19]肋骨，脊[^20]骨、手骨，項骨、髑髏，各各異處；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂。

[^*15-2]: 見【大】*，見是【石】*
[^18]: 膞【大】，𨄔【宋】【宮】【聖】，踹【元】，腨【明】
[^19]: 肋【大】，勒【宋】【宮】【聖】【石】
[^20]: 骨【大】，〔－〕【宮】

「復次，須菩提！菩薩摩訶薩見是棄死人骨在地，歲久風吹日曝，色白如貝；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂，以不可得故。」

[^21]【論】

[^21]: 【論】【大】，〔－〕【宋】【宮】【聖】

問曰：

四念處中有種種觀，何[^22]以但說十二種觀——所謂若內、若外、若內外？

[^22]: 以【大】*，以故【石】*

復次，何等是內？何等是外？內外觀已，何以復別說內外？

復次，四念處中，一念處是內，內法中攝，所[^23]謂心；二念處是外，[^24]外法中攝，所謂受與法；一念處[^25]是內外，內外法中攝，所謂身。

[^23]: 謂【大】，論【聖】
[^24]: 外【大】，法【聖】
[^25]: 是【大】，〔－〕【聖】

何[^*22-1]以說四法都是內、都是外、都是內外？

[^*22-1]: 以【大】*，以故【石】*

何以不但言「觀身」，而言「循身觀」？

云何觀身而不生身覺？

何以言「勤精進一心」？三十七品皆應言「一心」，何以但此中言「一心」？

此中若修行四念處時，一切五蓋[^26]應除，何以獨言「除貪」？世間喜亦能妨道，何以但言「除憂」？

[^26]: 應【大】，除【聖】

觀身法種種門：無常、苦、空、無我等，今何以但言「不淨」？

若但觀不淨，何以復念身四威儀等？[^27]此事易知，何足問！

[^27]: 此【大】，比【聖】

答曰：

是十二種觀，行者從此得定心。先來三種邪行，若內、若外、若內外；破三種邪行，是故有三種正行。有人著內情多，著外情少；如人為身故，能捨妻子、親屬、寶物。有人著外情多，著內情少；如人貪財喪身，為欲沒命。有人著內外情多——是故說三種正行。

復次，自身名內身，他身名外身；九受入名為內身，九不受入名為外身；眼等五情名為內身，色等五塵名為外身；如是等分別內、外。

行者先以不淨、無[^28]常、苦、空、無我等智慧觀內身，不得是身好相：若淨相，若常相，若樂，若我，若實。內既不得，復觀外身，求淨、常、我、樂、實亦不可得。若不得便生疑：「我觀內時，於外或錯；觀外時，於內或錯。」今內外一時俱觀，亦不可得。是時心得正定，知是身不淨、無常、苦、空、無我，如病、如癰、如[^1]瘡，九孔流穢，是為行廁；不久破壞、離散、盡滅、死相；常有[^2]飢渴、寒熱、鞭杖、[^3]繫閉，罵詈、毀[^4]呰、老病等諸苦常圍遶，不得自在。內空無[^5]主，亦無知者、見者，作者、受者，但空諸法因緣和合而有，自生自滅，無所繫屬，猶如草木，是故內外俱觀。

[^28]: 常【大】，先【聖】
[^1]: 瘡【大】，創【石】
[^2]: 飢【大】下同，饑【明】下同
[^3]: 繫【大】，禁【宮】
[^4]: 呰【大】*，訾【聖】*
[^5]: 主【大】，生【聖】

餘內、外義，如十八空中說。

「循身觀」者，尋隨觀察，知其不淨，衰老病死，爛壞臭處，骨節腐敗，[^6]摩滅歸土。如我此身，覆以薄皮，令人狂[^7]惑，憂畏萬端。以是故，[^8]如身相內外隨逐，本末觀察。又如佛說循身觀法。

[^6]: 摩【大】，磨【聖】【石】
[^7]: 惑【大】*，或【石】*
[^8]: 如【大】，知【石】

「不生身覺」者，不取身一異相而生戲論。眾生於是身中起種種覺：有生淨覺，有生不[^9]淨覺；有生瞋覺，念[^10]他過罪；有人觀此身：「身為何法？諸身分邊為一？為異？」不生如是種種覺。所以者何？無所利益，妨涅槃道故。

[^9]: 淨【大】，滅【宮】
[^10]: 他【大】，地【聖】

復次，餘凡夫、聲聞人取身相能觀身，菩薩不取身相而能觀身。

「勤精進一心」者，餘世事巧便，從無始世界來，常習常作，如離別常人易，離別知識難；離別知識易，離別父子難；離別父子易，自離其身難；自離其身易，離其心者難。自不一心勤精進，此不可得！譬如[^11]攢燧求火，一心勤著，不休不息，乃可得火，是故說「一心勤精進」。

[^11]: 攢【大】*，鑽【宋】【元】【明】【宮】*

「除世間貪憂」者，貪除則五蓋盡去；[^12]猶如破竹，初節既破，餘節皆去。復次，行者遠離五欲，出家學道，既捨世樂，未得定樂，或時心生憂念，如魚樂[^13]水。心相如是，常求樂事，還念本所欲。行者多生是二心，是故佛說「當除貪、憂」。說「貪」，即[^14]是說世間喜，以相應故。

[^12]: 猶【大】，譬【石】
[^13]: 水【大】，外【聖】
[^14]: 是【大】，〔－〕【宋】【元】【明】【宮】

初觀不淨者，人身不淨，薄皮覆故，先生淨相，後生餘倒；以是故，初說不淨觀。

復次，眾生多著貪欲，取淨[^15]相；瞋恚、邪見不爾故，是以先治貪欲，觀不淨。

[^15]: 相【大】，相淨相【聖】

念身四威儀等者，先欲破身賊；得一心人，所為之事皆能成辦。以是故先尋[^16]繹其身所為、所行、來去、臥覺、坐[^17]禪觀身[^18]所作，常一心安詳，不錯不亂。作如是觀察，以不淨，三昧易得。

[^16]: 繹【大】，詳【石】
[^17]: 禪觀【大】，立覺【石】
[^18]: 所【大】，行【聖】

身雖安詳，內有種種惡覺觀，破亂其心；以是故，說安那[^19]波那十六分以防覺觀。安那般[^20]那義，如先說。[^21]身既安詳，心無錯亂，然後行不淨觀，安隱牢固。若先行不淨觀，狂心錯亂故，不淨反作淨相。佛法中，此二法名甘露初門。

[^19]: 波【大】，般【石】
[^20]: 那【大】，〔－〕【聖】
[^21]: 身【大】，說身【聖】

不淨觀者，所謂菩薩摩訶薩觀身如草木瓦石無異。

是[^22]身外四大變為飲食，充實內身：堅者是地，濕者是水，熱者是火，動者是風；是四事入內即是身。是四分中，各各無我、無我所，隨逐自相，不隨人意。苦、空等亦如是[^23]說。

[^22]: 身【大】，〔－〕【聖】【石】
[^23]: 說【大】，〔－〕【宋】【元】【明】【宮】【聖】

「若坐、若立」者，臥則懈怠，身不動故，心亦不動；行則心亂，身不靜故，心亦不靜。

[^24]欲以眼見事況所不見，故說譬喻：「牛」即是行者身，「屠兒」即是行者，「刀」是利智慧，「奪牛命」即是破身一[^25]相，「四分」即是四大。屠者觀牛四分，更無別牛，亦非是牛；行者觀身四大亦如是。是四大不名為身。所以者何？此四，身一故；又四大是總相，身是別相；若外四大不名為身，入身中假名為身。我不在四大中，四大不在我中；我[^26]去四大遠，但以顛倒妄計為身。用是散空智慧分別四大及造色，然後入三念處，得入道。

[^24]: 欲【大】，故【宋】【元】【明】【宮】【聖】，〔－〕【石】
[^25]: 相【大】，異相【元】【明】【石】
[^26]: 去【大】，法【聖】

又此身從足至髮、從髮至足，周匝薄皮；反覆思惟，無一淨處。髮毛等乃至[^*10-2]腦膜，略說則三十六，廣說則眾多。穀倉是身，農夫是行者，[^27]田種穀是行者身業因緣。結實入倉，是行者因緣[^28]熟得身。稻、麻、黍、粟等，是身中種種不淨。農夫開倉，即知麻、黍、麥、豆種種別異，是行者不淨觀，以慧眼開見[^29]是身倉，知此身中不淨充滿，必當[^30]敗壞，若他來害，若當自死。此身中但有屎尿不淨、種種惡露等。

[^*10-2]: 腦【大】*，𦜩【聖】*
[^27]: 田【大】，田者【宋】【元】【明】【宮】【聖】
[^28]: 熟【大】，就【聖】
[^29]: 是【大】，〔－〕【宋】【元】【明】【宮】
[^30]: 敗壞【大】，壞敗【石】

已觀內身不淨，今觀外身敗壞；是故說二種不淨：一者、已壞，二者、未壞。先觀己身未壞有識，若結使薄、利根人即生患厭；鈍根結厚者，觀死人已壞，可畏可惡。

若死一日至五日，親里猶尚守護；是時禽獸未食，青[^31]瘀、膖脹、膿血流出、腹脹破裂、五藏爛壞，屎[^32]尿臭處，甚可惡[^33]厭。行者心念：「此色先好，行來、言語，妖[^34]蠱姿則，[^*7-1]惑亂人情，淫者愛著；今者觀之，好色安在？如佛所說，真是幻法，但誑無智之眼！」今此實事露現，行者即念：「我身與彼，等無有異；未脫此法，云何自著、[^35]著彼？又亦何[^36]為自重輕他？」如是觀已，心則調伏，可以求道，能除世間貪憂。

[^31]: 瘀【大】，淤【石】
[^32]: 尿【大】，〔－〕【聖】
[^33]: 厭【大】，厭厭【聖】
[^34]: 蠱【大】，冶【元】【明】【宮】
[^*7-1]: 惑【大】*，或【石】*
[^35]: 著【大】，〔－〕【聖】
[^36]: 為【大】，等【聖】

又復思惟：此屍初死之時，鳥獸見之，謂非死人，不敢來近；以是故說「過六七日，親戚既去，[^37]烏鷲、野干之屬競來食之。」皮肉既盡，日日變異，以是故說「但有骨人」。見其如此，更生厭心，念言：「是心肝皮肉，實無有我，但因是身合集罪福因緣，受苦無量！」即復自念：「我身不久，會當如是，未離此法。」或時行者見骨人在地，[^1]雨水澆[^2]浸，日曝風吹，但有白骨；或見久骨筋斷節解，分散異處，其色如鴿；或腐朽爛壞，與土同色。

[^37]: 烏【大】，鳥【宋】【元】【明】【宮】
[^1]: 雨【大】，兩【明】
[^2]: 浸【大】，沒【聖】

初觀三十六物，死屍膖脹，一日至五日，是不淨觀。鳥獸來食，乃至與土同色，是無常觀。是中求我、我所不可得，如先說「因緣生，不自在故」，是非我觀。觀身相如此，無一可樂；若有著者，則生憂苦，是名苦觀。

以四聖行觀外身，自知己身亦復如是，然後內外俱觀。

若心散亂，當念老病死、三惡道苦，身命無常，佛法欲滅；如是等，鞭心令伏，還繫不淨觀中，是名「勤精進」。一心勤精進故，能除貪、憂。

貪、憂二賊，劫我法寶，行者作是念：「是身無常，不淨可惡；如此眾生，何故貪著此身，起種種罪因緣？」如是思惟已，知是身中有五情、外有五欲，和合故生世間顛倒樂！人心求樂，初無住時。當觀此樂為實為虛？身為堅固，猶尚散滅，何況此樂！

[^3]此樂亦無住處，未來未有，過去已滅，現在不住，念念皆滅；以遮[^4]苦故名樂，無有實樂！譬如飲食，除飢渴苦故，暫以為樂，過度則復生苦，如先破樂中說。則知世間樂皆從苦因緣生，亦能生苦果；誑人須臾，後苦無量。譬如美食雜毒，[^5]食雖香美，毒則害人；世間樂亦如是。

[^3]: 此樂【大】，〔－〕【石】
[^4]: 苦【大】，除苦【石】
[^5]: 食【大】，飯【宋】【宮】【聖】

婬欲煩惱等毒故[^6]奪智慧命，心則狂[^*7-2]惑，捨利取衰，誰受此樂？唯有心識。諦觀此心念念生滅，相續有故，可得取相；譬如水波、燈焰。受苦心非樂心，受樂心非苦心，受不苦不樂心非苦樂心，時相各異，以是故心無常。

[^6]: 奪【大】，集【聖】
[^*7-2]: 惑【大】*，或【石】*

無常故不自在，不自在故無我。想、思、憶念等亦如是。

餘三念處內外相如先說。

行是四聖行，破四顛倒；破四顛倒故，開實相門；開實相門已，愧本所習；譬人夜食不淨，[^7]他了知非，[^8]羞愧其事。

[^7]: 他【CB】【元】【明】【聖】，地【大】，諦【宮】
[^8]: 羞【大】，着【聖】

觀是四法不淨、無常等，是名苦諦；是苦因愛等諸煩惱，是集諦；愛等[^9]諸煩惱斷，是滅諦；斷愛等諸煩惱方便，是道諦。

[^9]: 諸【大】，〔－〕【宋】【元】【明】【宮】【聖】

如是觀四諦，信涅槃道，心[^10]住快樂，似如無漏，是名「煖法」。如人[^*11-1]攢火，[^11]並有煖氣，必望得火。

[^10]: 住【大】，甚【石】
[^*11-1]: 攢【大】*，鑽【宋】【元】【明】【宮】*
[^11]: 並【大】，方【宮】

[^12]信此法已，心愛樂佛，[^13]是法如佛所說，如服好藥[^14]差病，知師為妙；諸服藥病[^*14-1]差者，人中第一，是則信僧——如是信三寶。煖法[^15]增進，罪福[^16]停等故，名為「頂法」。如人上山至頂，[^17]兩邊道里俱等。從頂至忍，乃至阿羅漢，是一邊道；從煖[^18]至頂是一邊道。

[^12]: 信【大】，住【宮】
[^13]: 是【大】，〔－〕【元】【明】【石】
[^14]: 差【大】*，瘥【宋】【元】【明】【宮】*
[^*14-1]: 差【大】*，瘥【宋】【元】【明】【宮】*
[^15]: 增【大】，僧【聖】
[^16]: 停【大】，亭【聖】
[^17]: 兩【大】，雨【聖】【石】
[^18]: 至頂【大】，法至頂法【石】

聲聞法中觀四念處，所得果報如是。

菩薩法者，於是觀中不忘本願，不捨大悲，先用不可得空調伏心地，住是地中，雖有煩惱，心常不[^19]墮；如人雖未殺賊，繫閉一處。

[^19]: 墮【大】，隨【聖】【石】

菩薩頂法，如先法位中說。

忍法、世間第一法，則是菩薩柔順法忍。

須陀洹道，乃至阿羅漢、辟支佛道，[^20]即是菩薩無生法忍。如佛後[^21]品自說：「須陀洹若智、若果，皆是菩薩無生法忍。」

[^20]: 即【大】，〔－〕【宋】【元】【明】【宮】【聖】【石】
[^21]: 品【大】，〔－〕【宋】【宮】【聖】

四正勤、四如意足，雖各各別位，皆在四念處中。慧多故，名「四念處」；精進多故，名「四正勤」；定多故，名「四如意[^22]足」。

[^22]: 足【大】，〔－〕【聖】【石】

問曰：

若爾者，何以不說「智處」而說「念處」？

答曰：

初習行時，未及有智；念為初門，常念其事，是智慧隨念故，以「念」為名。四念處實體是智慧。所以者何？觀內外身，即是智慧；念持智慧在緣中，不令散亂，故名「念處」。

[^23]與九十六種邪行求道相違，故名「正勤」。諸外道等捨五欲自苦身，不能捨惡不善，不能集諸善法。佛有兩種斷惡不善法：已來者除却，未來者防使不生；善法亦有二種：未生善法令生，已生善法令增長，是名「正勤」。

[^23]: 與【大】，〔－〕【石】

智慧火得正勤風，無所不燒。正勤若過，心則散亂，智火微弱；如火得風，過者或滅、或微，不能燒照。是故須定以制過精進風，則可得定。定有四種：欲定、精進定、心定、思惟定。制四念處中過智慧，是時定慧道得精進故，所欲如意；後得如意事辦故名「如意足」。足者，名如意因緣，亦[^24]名分。

[^24]: 名【大】，〔－〕【聖】

[^25]是十二法，鈍根人中名為「根」，如樹有根未有力；若利根人中名為「力」，是事了了，能疾有所辦，如利刀截物故名有力。事未辦故名為「道」；事辦，思惟修行故名為「[^26]覺」。

[^25]: 是【大】，是是【聖】
[^26]: 覺【大】，七覺【宋】【元】【明】【宮】

三十七品論議，如先說。

問曰：

若菩薩修[^27]此三十七品，云何不取涅槃？

[^27]: 此【大】，是【宋】【元】【明】【宮】【聖】

答曰：

本願牢故，大悲心深入故，了了知諸法實相故，十方諸佛護念故。如[^28]經說：「菩薩到七住地，外觀諸法空，內觀無我；如人夢中縛栰渡河，中流而覺。作是念：『我[^29]空自疲苦，無河無栰，我何所渡？』菩薩爾時亦如是，心則悔厭：『我何所度？何所滅？』且欲自滅倒心。是時，十方佛伸手摩頭：『善哉！佛子！莫生悔心！念汝本願！汝雖知此，眾生未悟，汝當以此空法教化眾生。汝所得者，始是一門；諸佛無量身、無量音聲、無量法門、一切智慧等，汝皆未得。汝觀諸法空故，[^1]著是涅槃；諸法空中無有滅處，無有著處；若實有滅，汝先來已滅。汝未具足六波羅蜜乃至十八[^2]不共法；汝當具足此法，坐於道場，如諸佛法。』」

[^28]: 經【大】，言【聖】
[^29]: 空【大】，〔－〕【宋】【宮】
[^1]: 著【大】，者【聖】
[^2]: 不共【CB】【麗-CB】，不供【大】，〔－〕【宋】【元】【明】【宮】【聖】

復次，三三昧、十一智、三無漏根、覺觀三昧、十念、四禪、四無量心、四無色定、八背捨、九次第定，如先說。

復次，佛十力、四無所畏、四無礙智、十八不共法，如初品中說。

是諸法後皆用無所得故。以般若波羅蜜畢竟空和合故名「除世間貪憂，以不可得故」。

【經】

「復次，須菩提！菩薩摩訶薩見是棄死[^3]人骨在地，[^4]歲久，其色如鴿，腐朽爛壞，與土[^5]共合，自念：『我身如是[^6]法、如是相，未脫此法。』如是，須菩提！菩薩摩訶薩[^7]內身中循[^8]身觀，勤精進一心，除世間貪憂，以不可得故。

[^3]: 人【大】，人身【宋】【元】【明】【宮】
[^4]: 歲久【大】，〔－〕【宋】【元】【明】【宮】
[^5]: 共【大】，共共【聖】
[^6]: 法如是【大】，〔－〕【聖】
[^7]: 內身【大】，觀內身【石】
[^8]: 身【大】，〔－〕【聖】

「外身、內外身亦如是。

「受念處、心念處、法念處亦應如是廣說。須菩提！是名菩薩摩訶薩摩訶衍。

「復次，須菩提！菩薩摩訶薩摩訶衍，所謂四正勤。何等四？須菩提！菩薩摩訶薩未生諸惡不善法為不生故，欲生勤精進攝心行道；已生諸惡不善[^9]法為斷故，[^10]欲生勤精進攝心行道；[^11]未生諸善法為生故，欲生勤精進攝心行道；已生諸善法為住不失修滿增廣故，欲生勤精進攝心行道；以不可得故。須菩提！是名菩薩摩訶薩摩訶衍。

[^9]: 法【大】，〔－〕【聖】
[^10]: 欲【大】，欲故【聖】
[^11]: 未【大】，已【聖】

「復次，須菩提！菩薩摩訶薩摩訶衍，所謂四如意分。何等四？欲定斷行成就修如意分，心定斷行成就修如意分，精進定斷行成就修如意分，思惟定斷行成就修如意分。以不可得故。須菩提！是名菩薩摩訶薩摩訶衍。

「復次，須菩提！菩薩摩訶薩摩訶衍，所謂五根。何等五？信根、精進根、念根、定根、慧根，是名菩薩摩訶薩摩訶衍，以不可得故。

「復次，須菩提！菩薩摩訶薩摩訶衍，所謂五力。何等五？信力、精進力、念力、定力、慧力，是名菩薩摩訶薩摩訶衍，以不可得故。

「復次，須菩提！菩薩摩訶薩摩訶衍，所謂七覺分。何等七？菩薩摩訶薩修念覺分，依離、依無染、向涅槃；擇法覺分、精進覺分、喜覺分、除覺分、定覺分、捨覺分，依離、依無染、向涅槃。以不可得故，是名菩薩摩訶薩摩訶衍。

「復次，須菩提！菩薩摩訶薩摩訶衍，所謂八聖道分。何等八？正見、正思惟、正語、正業、正命、正精進、正念、正定，是名菩薩摩訶薩摩訶衍，以不可得故。

「復次，須菩提！菩薩摩訶薩摩訶衍，所謂三三昧。何等三？空、無相、無作三昧。『空三昧』名諸法自相空，是[^12]為空解脫門。『無相』名壞諸法相，不憶不念，是為無相解脫門。『無作』名諸法中不作[^13]願，是為無作解脫門。是名菩薩摩訶薩摩訶衍，以不可得故。

[^12]: 為【大】，名【石】
[^13]: 願【大】，〔－〕【宋】【元】【明】【宮】

「復次，須菩提！菩薩摩訶薩摩訶衍，所謂苦智、集智、滅智、道智、盡智、無生智、法智、比智、世智、他心智、如實智。云何名苦智？知苦不生，是名苦智。云何名集智？知集應斷，是名集智。云何名滅智？知苦滅，是名滅智。云何名道智？知八聖道分，[^14]是名道智。云何名盡智？知諸婬[^15]怒癡盡，是名盡智。云何名無生智？知諸有中無生，是名無生智。云何名法智？知五眾本事[^16]分別知[^17]無，是名法智。云何名比智？知眼無常乃至意觸因緣生受無常，是名比智。云何名世智？知因緣、名字，是名世智。云何名他心智？知他眾生心，是名他心智。云何[^18]名如實智？[^19]知諸佛一切種智，是名如實智。須菩提！是名菩薩摩訶薩摩訶衍，以不可得故。

[^14]: 是【大】，是分是【聖】
[^15]: 怒【大】，恚【石】
[^16]: 分別知無【大】，〔－〕【宋】【元】【明】【宮】【聖】
[^17]: 無【大】，〔－〕【石】
[^18]: 名【大】，為【石】
[^19]: 知【大】，〔－〕【宮】【聖】

「復次，須菩提！菩薩摩訶薩摩訶衍，所謂三根：未知欲知根、知根、知者根。云何名未知欲知根？諸學人未得果信根、精進根、念根、定根、慧根，是名未知欲知根。云何名知根？諸學人得果信根乃至慧根，是名知根。云何名[^20]知者根？諸無學人，若阿羅漢、[^21]若辟支佛、諸佛信根乃至慧根，是名知者根。須菩提！是名菩薩摩訶薩摩訶衍，以不可得故。

[^20]: 知【大】，智【宮】
[^21]: 若【大】，〔－〕【石】

「復次，須菩提！菩薩摩訶薩摩訶衍，所謂三三昧。何等三？有覺有觀三昧，無覺有觀三昧，無[^22]覺無觀三昧。云何[^23]名有覺有觀三昧？離諸欲，離惡不善法，有覺有觀，離生喜樂入初禪，是名有覺有觀三昧。云何名無覺有觀三昧？初禪二禪中[^24]間，是名無覺有觀三昧。云何名無覺無觀三昧？從二禪乃至非有想非無想定，是名無覺無觀三昧。[^25]是名菩薩摩訶薩摩訶衍，以不可得故。

[^22]: 覺【大】，學【石】
[^23]: 名【大】，何【聖】
[^24]: 間【大】，間禪【元】【明】【石】
[^25]: 是【大】，須菩提是【石】

「復次，須菩提！菩薩摩訶薩摩訶衍，所謂十念。何等十？念佛、念法、念僧、念戒、念捨、念天、念[^26]滅、念出入息、念身、[^27]念死。須菩提！是名菩薩摩訶薩摩訶衍，[^28]以不可得故。

[^26]: 滅【大】，善【宋】【元】【明】【宮】【聖】
[^27]: 念死【大】，念死以不可得故【宋】【宮】【聖】
[^28]: 以不可得故【大】，〔－〕【宋】【宮】【聖】

「復次，須菩提！菩薩摩訶薩摩訶衍，所謂四禪、四無量心、四無色定、八背捨、九次第定。須菩提！是名菩薩摩訶薩摩訶衍，以不可得故。

「復次，須菩提！菩薩摩訶薩摩訶衍，所謂佛十力。何等十？佛如實知一切法[^1]是處不是處相，一力也。如實知他眾生過去、未來、現在諸業諸受法，知造業處，知因緣、知報，二力也。如實知諸禪、解脫、三昧、定垢淨分別相，三力[^2]也。如實知他眾生諸根上下[^3]相，四力也。如實知他眾生種種欲解，五力也。如實知世間種種無數性，六力也。如實知一切至處道，七力也。知種種宿命，有相、[^4]有因[^5]緣，一世、二世乃至百千世，劫[^6]初劫盡，我在彼眾生中生：如是姓，如是名，如是飲食、苦樂、壽命長短；彼中死、是間生，是間死、還生是間，此間生[^7]姓名、飲食、苦樂、壽命長短亦如是，八力也。佛天眼淨，過諸[^8]天眼，見眾生死時生時、端[^9]正醜陋、若大若小、若墮惡道[^10]若墮善道；如是業因緣受報：是諸眾生惡身業成就、惡口業成就、惡意業成就、謗毀聖人，受邪見[^11]業因緣故，身壞死時入惡道，生地獄中；是諸眾生善身業成就，善口業成就，善意業成就，不謗[^12]毀聖人，受正見[^13]業因緣故，身[^14]就壞時入善道，生天上，九力也。佛如實知諸漏盡故，無漏心解脫，無漏慧解脫；現在法中自證知入是法，所謂我生已盡，梵行已作，從今世不復見後世，十力也。須菩提！是[^15]名菩薩摩訶薩摩訶衍，以不可得故。

[^1]: 是【大】，知是【石】
[^2]: 也【大】，〔－〕【聖】
[^3]: 相【大】，下相【聖】
[^4]: 有【大】，因【聖】
[^5]: 緣【大】，後【宋】【宮】，緣後【聖】【石】
[^6]: 初【大】，劫【聖】
[^7]: 姓名【大】，名姓【石】
[^8]: 天【大】，人【宮】
[^9]: 正【大】，政【石】
[^10]: 若【大】，〔－〕【石】
[^11]: 業【大】，〔－〕【宮】【聖】
[^12]: 毀【大】，〔－〕【宋】【元】【明】【聖】【聖】
[^13]: 業【大】，〔－〕【宋】【宮】
[^14]: 就壞【大】，壞死【宋】【元】【明】【宮】【聖】【石】
[^15]: 名【大】，〔－〕【石】

「復次，須菩提！菩薩摩訶薩摩訶衍，所謂四無所畏。何等四？

「佛作誠言：『我是一切正智人。』若有沙門、婆羅門，若天、若魔、若梵、若復餘眾，如實難言：『是法不知。』乃至不見是微畏[^16]相。以是故，我得安隱，得無所畏，安住聖主處，在大眾中師子吼，能[^17]轉梵輪；諸沙門、婆羅門，若天、若魔、若梵、若復餘眾，實不能轉，一無畏也。

[^16]: 相【大】*，根【聖】*
[^17]: 轉梵【大】，梵轉【聖】

「佛作誠言：『我一切漏盡。』若有沙門、婆羅門，若天、若魔、若梵、若復餘眾，如實難言：『是漏不盡。』乃至不見是微畏相。以是故，我得安隱，得無所畏，安住聖主處，在大眾中師子吼，能轉梵[^18]輪；諸沙門、婆羅門，若天、若魔、若梵、若復餘眾，實不能轉，二無畏也。

[^18]: 輪【大】，論【聖】

「佛作誠言：『我說障法。』若有沙門、婆羅門，若天、若魔、若梵、若復餘眾，如實難言：『受是法不障道。』乃至不見是微畏相。以是故，我得安隱，得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉，三無畏也。

「佛作誠言：『我所說聖道，能出世間，隨是行能盡苦。』若有沙門、婆羅門，若天、若魔、若梵、若復餘眾，如實難言：『行是道不能出世間，不能盡苦。』乃至不見是微畏相。以是故，我得安隱，得無所畏，[^19]安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉，四無畏也。須菩提！是名菩薩摩訶薩摩訶衍，以不可得故。

[^19]: 安【大】，安隱【宋】【元】【明】【宮】

「復次，須菩提！菩薩摩訶薩摩訶衍，所謂四無礙智。何等四？義無礙、法無礙、辭無礙、樂說無礙。[^20]義無礙者，知諸法實相義。法無礙者，知諸法名。辭無礙者，[^21]言辭中無礙。樂說無礙者，審諦言無盡。須菩提！是名菩薩摩訶薩摩訶衍，以不可得故。

[^20]: （義無…盡）三十七字【大】，〔－〕【宋】【元】【明】【宮】
[^21]: 言【大】，〔－〕【聖】

「復次，須菩提！菩薩摩訶薩摩訶衍，所謂十八不共法。何等十八？一、諸佛身無失，二、口無失，三、念無失；四、無異想；五、無不定心；六、無不知[^22]已捨心；七、欲無減，八、精進無減，九、念無減，十、慧無減，十一、解脫無減，十二、解脫知見無減；十三、一切身業隨智慧行，十四、一切口業隨智慧行，十五、一切意業隨智慧行；十六、智慧知見過去世無礙無障，十七、智慧知見未來世無礙無障，十八、智慧知見現在世無礙無障。須菩提！是名菩薩摩訶薩摩訶衍，以不可得故。

[^22]: 已【大】，〔－〕【宋】【宮】【聖】

「復次，須菩提！菩薩摩訶薩摩訶衍，所謂字等、語等諸字入門。何等為字等、語等諸字入門？

「阿字門，一切法初不生故。

「羅字門，一切法離垢故。

「波字門，一切法第一義故。

「遮字門，一切法終不可得故，諸法不終不生故。

「那字[^23]門，諸法離名，性相不得不失故。

[^23]: 門【大】，門一劫【石】

「[^24]邏字門，諸法度世間故，亦愛[^25]枝因[^26]緣滅故。

[^24]: 邏【大】，羅【聖】
[^25]: 枝【大】，支【元】【明】
[^26]: 緣【大】，〔－〕【宋】【元】【明】【宮】【聖】

「陀字門，諸法善心生故，亦施相故。

「婆字門，諸法婆字離故。

「荼字門，諸法荼字淨故。

「沙字門，諸法六自在王性清淨故。

「和字門，[^27]入諸法語言道斷故。

[^27]: 入【大】，八【聖】

「多字門，入諸法如相不動故。

「夜字門，入諸法如實不生故。

「吒字門，入諸法制伏不可得故。

「迦字門，入諸法作者不可得故。

「[^28]婆字門，入諸法時不可得故，諸法時[^29]來轉故。

[^28]: 婆【大】，娑【宋】【元】【明】【宮】【聖】【石】
[^29]: 來【大】，未【元】【明】，〔－〕【石】

「[^30]磨字門，入諸法我所不可得故。

[^30]: 磨【大】，摩【宋】【元】【明】，魔【宮】

「伽字門，入諸法去者不可得故。

「[^31]他字門，入諸法處不可得故。

[^31]: 他【大】*，咃【元】【明】*

「闍字門，入諸法生不可得故。

「[^32]簸字門，入諸法簸字不可得故。

[^32]: 簸【大】下同，𤿺【宋】【宮】【聖】下同

「䭾字門，入諸法性不可得故。

「賒字門，入諸法定不可得故。

「呿字門，入諸法虛空不可得故。

「[^33]叉字門，入諸法盡不可得故。

[^33]: 叉【大】，又【聖】

「哆字門，入諸法有不可得故。

「若字門，入諸法智不可得故。

「[^1]拖字門，入諸法[^*1-1]拖字不可得故。

[^1]: 拖【大】*，施【宮】【聖】【石】*
[^*1-1]: 拖【大】*，施【宮】【聖】【石】*

「婆字門，入諸法破壞不可得故。

「車字門，入諸法欲不可得故，如影五眾亦不可得故。

「魔字門，入諸法魔字不可得故。

「火字門，入諸法喚不可得故。

「[^2]蹉字門，入諸法[^*2-1]蹉字不可得故。

[^2]: 蹉【大】*，嗟【石】*
[^*2-1]: 蹉【大】*，嗟【石】*

「伽字門，入諸法[^3]厚不可得故。

[^3]: 厚【大】，後【石】

「[^4]咃字門，入諸法處不可得故。

[^4]: 咃【大】，他【宋】【元】【明】【宮】【聖】【石】

「拏字門，入諸法不來不去，不立不坐不臥故。

「頗字門，入諸法[^5]邊不可得故。

[^5]: 邊【大】，遍【宋】【宮】【聖】

「歌字門，入諸法聚不可得故。

「醝字門，入諸法醝字不可得故。

「遮字門，入諸法行不可得故。

「[^6]咤字門，入諸法[^7]軀不可得故。

[^6]: 咤【大】，吒【聖】
[^7]: 軀【大】，驅【宋】【元】【明】【宮】

「荼字門，入諸法邊[^8]竟處[^9]不可得故，不終不生[^10]故。過荼無字可[^11]得。何以故？更無字故。

[^8]: 竟【大】，境【石】
[^9]: 不可得【大】，〔－〕【宋】【元】【明】【宮】【聖】
[^10]: 故【大】，〔－〕【宋】【元】【明】【宮】【聖】
[^11]: 得【大】，說【宋】【元】【明】【宮】

「諸字無礙無名，亦[^12]不滅，[^13]亦不可說，不可示，不可見，不可[^14]書。須菩提！當知一切諸法如虛空！須菩提！是名陀羅尼門，所謂阿字義。

[^12]: 不【大】，〔－〕【宋】【宮】【聖】
[^13]: 亦【大】，〔－〕【宋】【宮】
[^14]: 書【大】，盡【石】

「若菩薩摩訶薩，[^15]是諸字門印阿字印，若[^16]聞、若受、若誦、若讀、若持、若為他說，如是知當得二十功德。何等二十？得強識念，得慚愧，得堅固心，得經旨趣，得智慧，得樂說無礙，易得[^17]諸陀羅尼門，得無疑悔心，得聞善不憙、聞惡不怒，得不高不下住心[^18]得無增減，得善巧知眾生語，得巧分別五眾、十二入、十八界、十二因緣、四緣、四諦，得巧分別眾生諸根利鈍，得巧知他心，得巧分別日月歲節，得巧分別天耳通，得巧分別宿命通，得巧分別生死通，得能巧說是處[^19]非處，得巧知往來坐起等身威儀。須菩提！是陀[^20]羅尼[^21]門、阿字門等，是名菩薩摩訶薩[^22]摩訶衍。」

[^15]: 是【大】，得是【石】
[^16]: 聞【大】，門【聖】
[^17]: 諸【大】，諸餘【宋】【元】【明】【宮】
[^18]: 得【大】，〔－〕【宋】【元】【明】【宮】【聖】
[^19]: 非【大】，非是【石】
[^20]: 羅【大】，隣【宋】【宮】
[^21]: 門【大】，門字門【宋】【元】【明】【宮】【聖】【石】
[^22]: 摩訶衍【大】，摩訶衍以不可得故【元】【明】

【論】

釋曰：

「字等、語等」者，是陀羅尼，於諸字平等，無有愛憎。又此諸字，因緣未會時亦無，終歸亦無，現在亦無所有，但住吾我心中，憶[^23]想分別覺觀心說；是散亂心[^24]說，不見實事，如風動水則無所見。「等」者，與畢竟空、涅槃同等。菩薩以此陀羅尼於一切諸法通達無礙，是名「字等、語等」。

[^23]: 想【大】，相【聖】
[^24]: 說【大】，語【宋】【元】【明】【宮】【聖】【石】

問曰：

若略說則五百陀羅尼門，若廣說則無量陀羅尼門，今何以說是字等陀羅尼名為諸陀羅尼門？

答曰：

先說一大者，則知餘者皆說；此是諸陀羅尼初門，說初，餘亦說。

復次，諸陀羅尼法皆從分別字語生，四十二字是一切字根本。因字有語，因語有名，因名有義；菩薩若聞字，因字乃至能了其義。

是字，初阿、後荼，中有四十。得是字陀羅尼菩薩，若一切[^25]語中聞阿字，即時隨義，所謂一切法從初[^26]來不生相。阿提，秦言初；阿耨波陀，秦言不生。

[^25]: 語【大】，語法【元】【明】
[^26]: 來【大】，未【聖】

若聞羅字，即隨義知一切法離垢相。羅闍，秦言垢。

若聞波字，即時知一切法入第一義中。波羅[^27]木陀，秦言第一義。

[^27]: 木【大】，末【宋】【元】【明】【宮】【聖】【石】

若聞遮字，即時知一切諸行皆非行。遮梨夜，秦言行。

若聞那字，即知一切法不得不失，不來不去。那，秦言不。

若聞[^28]邏字，即知一切法離輕重相。[^29]邏求，秦言輕。

[^28]: 邏【大】，還【聖】
[^29]: 邏【大】，還【聖】，羅【石】

若聞陀字，即知一切法善[^*16-1]相。陀摩，秦言善。

[^*16-1]: 相【大】*，根【聖】*

若聞婆字，即知一切法無縛無解。婆陀，秦言縛。

若聞荼字，即知諸法[^30]不熱相。南天竺荼闍[^31]他，秦言不熱。

[^30]: 不【大】，無【宋】【元】【明】【宮】
[^31]: 他【大】，陀【石】

若聞沙字，即知人身六種相。沙，秦言六。

若聞和字，即知一切諸法離語言相。和(于波[^32]反)波他，秦言語言。

[^32]: 反【大】*，切【明】*

若聞多字，即知諸法在如中不動。多他，秦言如。

若聞夜字，即知諸法入實相中，不生不滅。夜他跋，秦言實。

若聞[^33]吒字，即知一切法無障礙相。吒婆，秦言障礙。

[^33]: 吒【大】，咤【宋】【元】【明】【宮】

若聞迦字，即知諸法中無有作者。迦[^34]羅迦，秦言作者。

[^34]: 羅【大】，邏【宋】【元】【明】【宮】

若聞婆字，即知一切法一切種不可得。[^35]薩婆，秦言一切。

[^35]: 薩【大】，婆【宋】【宮】，娑【元】【明】【聖】【石】

若聞[^36]摩字，即知一切法離我所。[^37]魔迦羅，秦言我所。

[^36]: 摩【大】，磨【宋】【元】【明】【宮】，魔【石】
[^37]: 魔【大】，磨磨【宋】【元】【明】【宮】【聖】

若聞伽字，即知一切法底不可得。伽陀，秦言底。

若聞[^38]陀字，即知四句如去不可得。多[^39]陀阿伽陀，秦言如去。

[^38]: 陀【大】，他【宋】【元】【明】【宮】【聖】【石】
[^39]: 陀阿【大】，他何【聖】，他阿【石】

若聞闍(社[^40]音)字，即知諸法生老不可得。闍提闍羅，秦言生[^41]老。

[^40]: 音【大】，字【宮】
[^41]: 老【大】，〔－〕【宮】

若聞濕波字，即知一切法不可得，如濕波字不可得。濕[^42]簸字無義，故不釋。

[^42]: 簸【大】，波【宋】【元】【明】【宮】【聖】【石】

若聞䭾字，即知一切法中法性不可得。䭾[^43]摩，秦言法。

[^43]: 摩【大】，魔【石】

若聞賒字，即知諸法寂滅相。賒多(都餓[^*32-1]反)，秦言寂滅。

[^*32-1]: 反【大】*，切【明】*

若聞呿字，即知一切法虛空不可得。呿[^44]伽，秦言虛空。

[^44]: 伽【大】，〔－〕【宋】【宮】【聖】【石】

若聞叉字，即知一切法盡不可得。叉耶，秦言盡。

若聞哆字，即知[^45]諸法邊[^46]不可得。[^47]阿利迦哆度求那，秦言是事邊得何利。

[^45]: 諸【大】，語【聖】
[^46]: 不可【大】，〔－〕【宋】【元】【明】【宮】【聖】
[^47]: 阿【大】，何【宋】【元】【明】【聖】

若聞若字，即知一切法中無智相。若那，秦言智。

若聞他字，即知一切法義不可得。[^48]阿他，秦言義。

[^48]: 阿他【大】，阿利他【元】【明】

若聞[^49]婆字，即知一切法不[^50]可破相。婆伽，秦言破。

[^49]: 婆【大】，波【聖】
[^50]: 可【大】，可得【宋】【元】【明】【宮】

若聞車字，即知一切法無所去。伽車提，秦言去。

若聞濕[^51]尛字，即知諸法牢堅如金剛石。阿濕尛，秦言石。

[^51]: 尛【大】下同，麼【宋】【元】【明】【宮】下同

若聞火字，即知一切法無音聲相。[^1]火夜，秦言喚來。

[^1]: 火夜【大】，火婆夜【明】

若聞[^2]蹉字，即知一切法無慳無施相。末[^3]蹉羅，秦言慳。

[^2]: 蹉【大】，嗟【石】
[^3]: 蹉【大】，嗟【聖】【石】

若聞伽字，即知諸法不厚不薄。伽那，秦言厚。

若聞[^*31-1]他([^4]土荼[^*32-2]反)字，即知諸法無住處。南天竺[^*31-2]他那，秦言處。

[^*31-1]: 他【大】*，咃【元】【明】*
[^4]: 土【CB】【麗-CB】【宋】【元】【明】【宮】【聖】【石】，上【大】
[^*32-2]: 反【大】*，切【明】*
[^*31-2]: 他【大】*，咃【元】【明】*

若聞拏字，即知一切法及眾生不來不去，不坐不臥，不立不起，眾生空、法空故。南天竺拏，秦言不。

若聞頗字，即知一切法因果空故。頗羅，秦言果。

若聞歌字，即知一切[^5]法五眾不可得。歌大，秦言眾。

[^5]: 法【大】，〔－〕【宋】【元】【明】【宮】【聖】

若聞醝字，即知醝字空，諸法亦爾。

若聞遮字，即知一切法不動相。遮羅地，秦言動。

若聞[^6]吒字，即知一切法[^7]此彼岸不可得。[^8]吒羅，秦言岸。

[^6]: 吒【大】，多【宋】【宮】【聖】【石】
[^7]: 此【大】，動【石】
[^8]: 吒【大】，多【宋】【元】【明】【宮】【聖】【石】

若聞[^9]茶字，即知一切法必不可得。波茶，秦言必。

[^9]: 茶【大】下同，荼【宋】【元】【明】【宮】【聖】【石】下同

茶外更無字；若[^10]更有者，是四十二字枝[^11]派。

[^10]: 更【大】，〔－〕【宋】【元】【明】【宮】【聖】
[^11]: 派【大】，流【聖】

是字常在世間，相似[^12]相續故、入一切語故「無礙」。如國國不同，無一定名，故言「無名」。聞已便盡，故言「滅」。諸法入法性，皆不可得，[^13]而況字可說！諸法無憶想分別故「不可示」。先意業分別故有口業；口業因緣故，身業作[^14]字；字是色法，或眼見、或耳聞，眾生強作名字。無因緣，以是故「不可見」、「不可書」。諸法常空，如虛空相，何況字說已便滅！是文字陀羅尼，是諸陀羅尼門。

[^12]: 相【大】，〔－〕【宮】
[^13]: 而【大】，何【聖】，〔－〕【石】
[^14]: 字字【大】，子【聖】

問曰：

知是陀羅尼門因緣者，應得無量無邊功德，何以但說二十？

答曰：

佛亦能說諸餘無量無邊功德，但以廢說般若波羅蜜故，但略說二十。

「得強識念」者，菩薩得是陀羅尼，常觀諸字相，修習憶念故，得強識念。

「得慚愧」者，集諸善法，厭諸惡法故，生大慚愧。

「心得堅固」者，集諸福德、智慧[^15]故，心得堅固如金剛；乃至阿鼻地獄事，尚不退阿耨多羅三藐三菩提，何況餘苦！

[^15]: 故【大】，〔－〕【宮】【聖】

「得經旨趣」者，知佛五種方便說法故，名為得經旨趣：一者、知作種種門說法，二者、知為何事故說；三者、知以方便故說，四者、知示理趣故說，五者、知以大悲心故說。

「得智慧」者，菩薩因是陀羅尼，分別破散諸字，言語亦空，言語空故名亦空，名空故義亦空；得畢竟空，即是般若波羅蜜。

「智慧樂說」者，既得如是畢竟清淨無礙智慧，以本願、大悲心度眾生故樂說易。

「得陀羅尼」者，譬如[^16]破竹，初節既破，餘者皆易；菩薩亦如是，得是文字陀羅尼，諸陀羅尼自然而得。

[^16]: 破【大】，析【宋】【元】【明】【宮】，拆【聖】【石】

「無疑悔心」者，入諸法實相中，雖未得一切智慧，於一切深法中無疑無悔。

「聞善不[^17]喜、聞惡不瞋」者，各各分別[^18]諸字，無讚歎、無毀[^*4-1]呰故，聞善不喜，聞惡不[^19]瞋。

[^17]: 喜【大】，善【聖】
[^18]: 諸【大】，說【宮】
[^*4-1]: 呰【大】*，訾【聖】*
[^19]: 瞋【大】，息【聖】

「不高不下」者，憎愛斷故。

「善巧知[^20]眾生[^21]語」者，得解一切眾生言語三昧故。

[^20]: 眾生【大】，諸眾生【聖】
[^21]: 語【大】，諸【聖】

「巧分別五眾、十二入、十八界，十二因緣、四緣、四諦」者，五眾等義如先說。

「巧分別眾生諸根利鈍、知他心、天耳、宿命、巧說是處非處」者，如十力中說。

「巧知往來坐起等」者，如〈阿[^22]鞞跋致[^23]品〉中所說。

[^22]: 鞞【大】，毘【石】，鞞鞞【宮】
[^23]: 品【大】，〔－〕【宋】【元】【明】【宮】【聖】

「日月歲節」者，日名從旦至旦，初分、中分、後分；夜亦三分。一日一夜有三十時：春、秋分時，十五時屬晝，十五時屬夜；餘時增減——五月至，晝十八時，夜十二時；十一月至，夜十八時，晝十二時。

一月，或三十日、或三十日半、或二十九日、或二十[^24]七日半。

[^24]: 七【大】，九【石】

有四種月：一者、日月，二者、世間月，三者、[^25]月月，四者、星宿月。

[^25]: 月【大】*，日【石】*

日月者，三十日半；世間月者，三十日；[^*25-1]月月者，二十九日加六十二分之三十；星宿月者，二十七日加六十七分之二十一。

[^*25-1]: 月【大】*，日【石】*

閏月者，從日月、世間月二事中出，是名十三月。

或十二月、或十三月，名一歲。是歲三百六十六日，周而復始。菩薩知日中分時，前分已過，後分未[^26]生，中分中無住處，無相可取，日分空無所有。到三十日時，二十九[^27]日已滅，云何和合成月？月無故，云何和合而為歲？以是故，佛言：「世間法如幻、如夢，但是誑心法。」菩薩能知世間日、月、歲和合，能知破散無所有，是名「巧分別」。

[^26]: 生【大】，至【明】
[^27]: 日【大】，〔－〕【宋】【元】【明】【宮】【聖】

如是等種種分別，是名「菩薩摩訶薩摩訶衍」。

大智度[^28]論卷第[^29]四十八[^30](釋第[^31]十九品)

[^28]: 論【大】，經論【聖】
[^29]: 四十八【大】，十五【石】
[^30]: 釋第十九品【大】，〔－〕【宮】
[^31]: 十九品【大】，十八品【聖】，八品竟【石】

