[^10]大智度論[^11]釋摩訶衍品第十八之餘(卷四十七)

[^10]: （大智…七）十八字【大】，大智度論卷第四十七第十八品中摩訶衍之餘【宋】【元】，大智度論卷第四十七釋摩訶衍品第十八之餘【明】，大智度經論卷第四十七釋第十七品下【聖】，摩訶般若波羅蜜經論摩訶衍品之餘四十九【石】
[^11]: （釋摩…餘）十字【大】，十八品中百八三昧【宮】

【經】

「復次，須菩提！菩薩摩訶薩摩訶衍，所謂名首楞嚴三昧，寶印三昧，師子遊戲三昧，妙月三昧，月幢相三昧，出諸法[^13]三昧，觀頂三昧，畢法性三昧，畢幢相三昧，金剛三昧，入[^14]法印三昧，三昧王安立三昧，放光三昧，力進三昧，高出三昧，必入[^15]辯才三昧，釋名字三昧，觀方三昧，陀羅尼印三昧，無誑三昧，攝諸法海三昧，遍覆虛空三昧，金剛輪三昧，[^16]斷寶三昧，能照三昧，不求三昧，無住三昧，無心三昧，淨燈三昧，無邊明三昧，能作明三[^17]昧，普照明三昧，堅淨諸三昧三昧，無垢明三昧，歡喜三昧，電光三昧，無盡三昧，威德三昧，離盡三昧，不動三昧，不退三昧，日燈三昧，月淨三昧，淨明三昧，能作明三昧，作行三昧，知相三昧，如金剛三昧，心住三昧，普明三昧，安立三昧，寶[^18]聚三昧，妙法印三昧，法等三昧，斷喜三昧，到法頂三昧，能散三昧，分別諸法句三昧，字等相三昧，離字三昧，斷緣三昧，不壞三昧，無種相三昧，無處行三昧，離曚昧三昧，無去三昧，不變異三昧，度緣三昧，集諸功德三昧，住無心三昧，[^19]妙淨華三昧，覺意三昧，無量[^20]辯三昧，無等等三昧，度諸法三昧，分別諸法三昧，散疑三昧，無住處三昧，一莊嚴三昧，生行三昧，一行三昧，不一行三昧，[^21]妙行三昧，達一切有底散三昧，入名語三昧，離音聲字語三昧，然炬三昧，淨相三昧，破相三昧，一切種妙足三昧，不喜苦樂三昧，無盡相三昧，[^22]陀羅尼三昧，攝諸邪正相三昧，滅憎愛三昧，逆順三昧，淨光三昧，堅固三昧，滿月淨光三昧，大莊嚴三昧，能照一切[^23]世三昧，三昧等三昧，攝一切有諍無諍三昧，不樂一切住處三昧，如住定三昧，壞身衰三昧，壞語如虛空三昧，離著虛空不染三昧。

[^13]: 三昧【大】，三昧三昧【宋】【元】【宮】
[^14]: 法印【大】，諸法印【石】
[^15]: 辯【大】*，辨【聖】*
[^16]: 斷寶【大】下同，寶斷【明】下同
[^17]: 昧【大】，邊【聖】
[^18]: 聚【大】，取【聖】
[^19]: 妙淨【大】，淨妙【宋】【元】【明】【宮】
[^20]: 辯【大】，辨【聖】，誓【石】
[^21]: 妙【大】，妹妙【聖】
[^22]: 陀羅尼【大】，多陀羅尼【宋】【元】【明】【宮】【聖】【石】
[^23]: 世【大】，世間【石】

「云何名首楞嚴三昧？知諸三昧行處，是名首楞嚴三昧。云何名寶印三昧？住是三昧能印諸三昧，是名寶印三昧。云何名師子遊戲三昧？住是三昧能遊戲諸三昧中如師子，是名師子遊戲三昧。云何名妙月三昧？住是三昧能照諸三昧如淨月，是名妙月三昧。云何名月幢相三昧？住是三昧能持諸三昧相，是名月幢相三昧。云何名出諸法三昧？住是三昧能出生諸三昧，是名出諸法三昧。云何名觀頂三昧？住是三昧能觀諸三昧頂，是名觀頂三昧。云何名畢法性三昧？住是三昧決定知法性，是名畢法性三昧。云何名畢幢相三昧？住是三昧能持諸三昧幢，是名畢幢相三昧。云何名金剛三昧？住是三昧能破諸三昧，是名金剛三昧。云何名入法印三昧？住是三昧入諸法印，是名入法印三昧。云何名三昧王安立三昧？住是三昧，一切諸三昧中安立住如王，是名三昧王安立三昧。云何名放光三昧？住是三昧，能放光照諸三昧，是名放光三昧。云何名力進三昧？住是三昧於諸三昧能作力勢，是名力進三昧。云何名高出三昧？[^1]住是三昧能增長諸三昧，是名高出三昧。云何名必入[^*15-1]辯才三昧？住是三昧能[^*15-2]辯說諸三昧，是名必入[^*15-3]辯才三昧。云何名釋名字三昧？住是三昧能釋諸三昧名字，是名釋名字三昧。云何名觀方三昧？住是三昧能觀諸三昧方，是名觀方三昧。云何名陀羅尼印三昧？住是三昧持諸三昧印，是名陀羅尼印三昧。云何名無誑三昧？住是三昧於諸三昧[^2]不欺誑，是名[^3]無誑三昧。云何名攝諸法[^4]海三昧？住是三昧能攝諸三昧如大海水，是名攝諸法[^*4-1]海三昧。云何名遍覆虛空三昧？住是三昧遍覆諸三昧如虛空，是名遍覆虛空三昧。云何名金剛輪三昧？住是三昧能持諸三昧分，是名金剛輪三昧。云何名斷寶三昧？住是三昧斷諸三昧煩惱垢，是名斷寶三昧。云何名能照三昧？住是三昧能以光明顯照諸三昧，是名能照三昧。云何名不求三昧？住是三昧無法可求，是名不求三昧。云何名無住三昧？住是三昧一切三昧中不見法住，是名無住三昧。云何名無心三昧？住是三昧心心數法不行，是名無心三昧。云何名淨燈三昧？住是三昧於諸三昧中作明如燈，是名淨燈三昧。云何名無邊明三昧？住是三昧與諸三昧作無邊明，是名無邊明三昧。云何名能作明三昧？住是三昧即時能為諸三昧作明，是名能作明三昧。云何名普[^5]照明三昧？住是三昧即能照諸三昧門，是名普照明三昧。云何名堅淨諸三昧三昧？住是三昧能堅淨諸三昧相，是名堅淨諸三昧三昧。云何名無垢明三昧？住是三昧能除諸三昧垢，亦能照一切三昧，是名無垢明三昧。云何名歡喜三昧？住是三昧能受諸三昧喜，是名歡喜三昧。云何名電光三昧？住是三昧照諸三昧如電光，是名電光三昧。云何名無盡三昧？住是三昧於諸三昧不見盡，是名無盡三昧。云何名威德三昧？住是三昧於諸三昧威德照[^6]然，是名威德三昧。云何名離盡三昧？住是三昧不見諸三昧盡，是名離盡三昧。云何名不動三昧？住是三昧令諸三昧不動不戲，是名不動三昧。云何名不退三昧？住是三昧能不見諸三昧退，是名不退三昧。云何名日燈三昧？住是三昧放光照諸三昧門，是名日燈三昧。云何名月淨三昧？住是三昧能除諸三昧闇，是名月淨三昧。云何名淨明三昧？住是三昧於諸三昧得四無礙智，是名淨明三昧。云何名能作明三昧？住是三昧，於諸三昧門[^7]能作明，是名能作明三昧。云何名作行三昧？住是三昧能令諸三昧各有所作，是名作行三昧。云何名知相三昧？住是三昧見諸三昧知相，是名知相三昧。云何名如金剛三昧？住是三昧能貫達諸法，亦不見達，是名如金剛三昧。云何名心住三昧？住是三昧，心不動不轉不惱，亦不念有是心，是名心住三昧。云何名普明三昧？住是三昧普見諸三昧明，是名普明三昧。云何名安立三昧？住是三昧，於諸三昧安立不動，是名安立三昧。云何名寶聚三昧？住是三昧普見諸三昧如見寶聚，是名寶聚三昧。云何名妙法印三昧？住是三昧能印諸三昧，以無印印故，是名妙法印三昧。云何名法等三昧？住是三昧觀諸法等、無法不等，是名法等三昧。云何名斷喜三昧？住是三昧斷一切法中喜，是名斷喜三昧。云[^8]何名到法頂三昧？住是三昧滅諸法闇，亦在諸三昧上，[^9]是名到法頂三昧。云何名能散三昧？住是三昧中能破散諸法，是名能散三昧。云何名分別諸法句三昧？住是三昧[^10]能分別諸三昧諸法句，是名分別諸法句三昧。云何名字等相三昧？住是三昧得諸三昧字等，是名字等相三昧。云何名離字三昧？住是三昧，諸三昧中乃至不見一字，是名離字三昧。云何名斷緣三昧？住是三昧斷諸三昧緣，是名斷緣三昧。云何名不壞三昧？住是三昧不得諸法變異，是名不壞三昧。云何名無種相三昧？住是三昧不見諸法種種，是名無種相三昧。云何名無處行三昧？住是三昧不見諸三昧處，是名無處行三昧。云何名離曚昧三昧？住是三昧離諸三昧微闇，是名離[^1]曚昧三昧。云何名無去三昧？住是三昧不見一切三昧去相，是名無去三昧。云何名不變異三昧？住是三昧不見諸三昧變異相，是名不變異三昧。云何名度緣三昧？住是三昧度一切三昧緣境界，是名度緣三昧。云何名集諸功德三昧？住是三昧集諸三昧功德，是名集諸功德三昧。云何名住[^2]無心三昧？住是三昧於諸三昧心不入，是名住無心三昧。云何名淨[^3]妙華三昧？住是三昧令諸三昧得淨妙如華，是名淨妙華三昧。云何名覺意三昧？住是三昧，諸三昧中得七覺分，是名覺意三昧。云何名無量[^*15-4]辯三昧？住是三昧，於諸法中得無量[^*15-5]辯，是名無量[^*15-6]辯三昧。云何名無等等三昧？住是三昧，諸三昧中得無等[^4]等相，是名無等等三昧。云何名度諸法三昧？住是三昧，度一切[^5]三昧，是名度諸法三昧。云何名分別諸法三昧？住是三昧，諸三昧及諸法分別見，是名分別諸法三昧。云何名散疑三昧？住是三昧得散諸[^6]法疑，是名散疑三昧。云何名無住處三昧？住是三昧不見諸法住處，是名無住處三昧。云何名一莊嚴三昧？住是三昧終不見諸法二相，是名一莊嚴三昧。云何名生行三昧？住是三昧不見諸行生，是名生行三昧。云何名一行三昧？住是三昧不見諸三昧此[^7]岸、彼[^*7-1]岸，是名一行三昧。云何名不一行三昧？住是三昧不見諸三昧一相，是名不一行三昧。云何名妙行三昧？住是三昧不見諸三昧[^8]二相，是名妙行三昧。云何名達一切有底散三昧？住是三昧入一切有一切三昧，智慧通達亦無所達，是名達一切有底散三昧。云何名入名語三昧？住是三昧入一切三昧名語，是名入名語三昧。云何名離音聲字語三昧？住是三昧不見諸三昧[^9]音聲字語，是名離音聲字語三昧。云何名然炬三昧？住是三昧威德照明如炬，是名然炬三昧。云何名淨相三昧？住是三昧淨諸三昧相，是名淨相三昧。云何名破相三昧？住是三昧不見諸三昧相，是名破相三昧。云何名一切種妙足三昧？住是三昧一切諸三昧種皆具足，是名一切種妙足三昧。云何名不喜苦樂三昧？住是三昧不見諸三昧苦樂，是名不喜苦樂三昧。云何名無盡相三昧？住是三昧不見諸三昧盡，是名無盡相三昧。云何名[^10]陀羅尼三昧？住是三昧能持諸三昧，是名[^*10-1]陀羅尼三昧。云何名攝諸邪正相三昧？住是三昧於諸三昧不見邪正相，是名攝諸邪正相三昧。云何名滅憎愛三昧？住是三昧不見諸三昧憎愛，是名滅憎愛三昧。云何名逆順三昧？住是三昧，不見諸法、諸三昧逆順，是名逆順三昧。云何名淨光三昧？住是三昧不得諸三昧明垢，是名淨光三昧。云何名堅固三昧？住是三昧不得諸三昧不堅固，是名堅固三昧。云何名滿月淨光三昧？住是三昧諸三昧滿足如月十五日，是名滿月淨光三昧。云何名大莊嚴三昧？[^11]住是三昧大莊嚴成就諸三昧，是名大莊嚴三昧。云何名能照一切世三昧？住是三昧，諸三昧及一切法能照，是名能照一切世三昧。云何名三昧等三昧？住是三昧於諸三昧不[^12]得定亂相，是名三昧等三昧。云何名攝一切有諍無諍三昧？住是三昧能使諸三昧不分別有諍無諍，是名攝一切有諍無諍三昧。云何名不樂一切住處三昧？住是三昧不見諸三昧依處，是名不樂一切住處三昧。云何名如住定三昧？住是三昧不過諸三昧如相，是名如住定三昧。云何名壞身衰三昧？住是三昧不得身相，是名壞身衰三昧。云何名壞語如虛空三昧？住是三昧不見諸三昧語業如虛空，是名壞語如虛空三昧。云何名離著虛空不染三昧？住是三昧見諸法如虛空無礙亦不染，[^13]是名離著虛空不染三昧。

[^1]: 住是【大】，能作加勢【聖】
[^*15-1]: 辯【大】*，辨【聖】*
[^*15-2]: 辯【大】*，辨【聖】*
[^*15-3]: 辯【大】*，辨【聖】*
[^2]: 不【大】，無【石】
[^3]: 無【大】，無欺【石】
[^4]: 海【大】*，海印【石】*
[^*4-1]: 海【大】*，海印【石】*
[^5]: 照【大】，昭【聖】
[^6]: 然【大】，〔－〕【聖】，燃【石】
[^7]: 能【大】，〔－〕【聖】
[^8]: 何【大】，何為【聖】
[^9]: 是【大】，是為【聖】
[^10]: 能【大】，〔－〕【宋】【元】【明】【宮】【聖】
[^1]: 曚【CB】【宋】【元】【明】【聖】【石】，矇【大】
[^2]: 無【大】，死死【聖】
[^3]: 妙【大】，如【聖】
[^*15-4]: 辯【大】*，辨【聖】*
[^*15-5]: 辯【大】*，辨【聖】*
[^*15-6]: 辯【大】*，辨【聖】*
[^4]: 等【大】，〔－〕【聖】
[^5]: 三昧【大】，三界【宋】，三昧界【元】【明】【石】
[^6]: 法【大】，法三昧【石】
[^7]: 岸【大】*，[^土*(淂-日)]【聖】*
[^*7-1]: 岸【大】*，[^土*(淂-日)]【聖】*
[^8]: 二【大】，三【聖】
[^9]: 音【大】，語音【聖】
[^10]: 陀羅尼【大】*，多陀羅尼【元】【明】*
[^*10-1]: 陀羅尼【大】*，多陀羅尼【元】【明】*
[^11]: 住是三昧【大】，〔－〕【宋】【宮】
[^12]: 得【大】，見【元】【明】【石】
[^13]: 是【大】，是三昧【元】【明】，是三昧是【石】

「須菩提！是名菩薩摩訶薩摩訶衍。」

【論】

釋曰：

上以十八空釋般若波羅蜜，今以百八三昧釋禪波羅蜜。

百八三昧，佛自說其義，是時人利根故，皆得信解；今則不然，論者[^15]重釋其義，令得易解。

[^15]: 重【大】，重說【石】

首楞嚴三昧者，秦言健相，分別知諸三昧行相多少深淺，如大將知諸兵力多少。

復次，菩薩得是三昧，諸煩惱魔及魔人無能壞者；譬如轉輪聖王主兵寶將，所[^1]往至處無不降伏。

[^1]: 往【大】，住【宋】【宮】

寶印三昧者，能印諸三昧。於諸寶中[^2]法寶是[^3]實寶，今世、後世乃至涅槃，能為利益。如經中說：「佛語比丘：『為汝說法，[^4]所[^5]說法者，所謂法印。』」法印，即是寶印，寶印即是[^6]三解脫門。

[^2]: 法【大】，〔－〕【聖】
[^3]: 實【大】，寶【聖】
[^4]: 所說法者【大】，〔－〕【宋】【宮】【聖】
[^5]: 說【大】，謂【石】
[^6]: 三【大】，〔－〕【宋】【元】【明】【宮】

復次，有人言：三法印名為寶印三昧，一切法無我，一切作法無常，寂滅涅槃——是三法印，一切人天無能如法壞者。入是三昧，[^7]能三種觀諸法，[^8]是名寶印。

[^7]: 能【大】，〔－〕【聖】
[^8]: 是名【大】，名是【聖】

復次，般若波羅蜜是寶，是相應三昧名印，是名寶印。

師子遊戲三昧者，菩薩得是三昧，於一切三昧中，出入、遲速皆得自在。譬如眾獸戲時，若見師子，率皆怖懾；師子戲時，自在無所畏難。

復次，師子戲時，於諸群獸，強者則殺，伏者則放；菩薩亦如[^9]是，得是三昧，於諸外道，強者破之，信者度之。

[^9]: 是【大】，〔－〕【聖】

復次，師子遊戲者，如初品中說。菩薩入是三昧中，地為六反震動；[^10]令一切十方[^11]世界地獄湯[^12]冷，盲者得視，聾者得聽等。

[^10]: 令【大】，合【聖】
[^11]: 世界【大】*，國土【石】*
[^12]: 冷【大】，洽【聖】

妙月三昧者，如月滿清淨，無諸翳障，能除夜闇；此三昧亦如是，菩薩入是三昧，能除諸法邪見、無明闇蔽等。

月幢相[^13]三昧者，如大軍將[^14]幢以寶作月像，見此幢相，人皆隨從；菩薩入是三昧中，諸法通達無礙，皆悉隨從。

[^13]: 三昧【大】，〔－〕【宋】【元】【明】【宮】【聖】【石】
[^14]: 幢以【大】，以幢【元】【明】【石】

出諸法三昧者，菩薩得是三昧，令諸三昧增長；譬如時雨，林木茂盛。

觀頂三昧者，入是三昧中，能遍見諸三昧；如住山頂，悉見眾物。

畢法性三昧者，法性無量無二，難可執持；入是三昧，必能得定相。譬如虛空，無能住者；得神足力，則能處[^15]之。

[^15]: 之【大】，定【聖】

畢幢相三昧者，入是三昧，則於諸三昧最為尊長；譬如軍將得幢，表其[^16]大相。

[^16]: 大【大】，火【聖】

金剛三昧者，譬如金剛，無物不陷。此三昧亦如是，於諸法無不通達，令諸三昧各得其用；如[^17]車𤦲、瑪瑙、琉璃，唯金剛能穿。

[^17]: 車𤦲瑪瑙【大】，硨磲碼瑙【宋】【元】【明】【宮】，車𤦲馬𤦏【聖】

入法印三昧者，如人入安隱國，有印得入，無印不得入；菩薩得是三昧，能入諸法實相中，所謂諸法畢竟空。

三昧王安立三昧者，譬如大王安住正殿，召諸群臣，皆悉從命。菩薩[^18]入三昧[^19]王，放大光明，請召十方，無不悉集；又遣化佛，遍至十方。安立者，譬如國王安處正殿，身心坦然，無所畏懼。

[^18]: 入【大】，入十【宮】
[^19]: 王【大】，三【聖】

放光三昧者，常修[^20]火一切入故，生神通力，隨意放種種色光，隨眾生所樂，若熱、若冷、若不熱不冷。照諸三昧者，光明有二種：一者、色光，二者、智慧光。住是三昧中，照諸三昧，無有邪見、無明等。

[^20]: 火【大】，大【聖】

力進三昧者，先於諸法中得信等五種力，然後於諸三昧中得自在力。又雖住三昧，而常能神通變化，度諸眾生。

高出三昧者，菩薩入是三昧，所有福德智慧皆悉增長；諸三昧性，從心而出。

必入辯才三昧者，四無礙中，辭、辯相應三昧；菩薩得是三昧，悉知眾生語言次第，及經書名字等，悉能分別無礙。

釋名字三昧者，諸法雖空，以名字辯諸法義，令人得解。

觀方三昧者，於十方眾生，以慈悲憐愍，平等心觀。復次，方者，[^21]循道理名為得方；是三昧力故，於諸三昧得其道理，出入自在無礙。

[^21]: 循【大】，修【宋】【元】【明】【宮】【聖】【石】

陀羅尼印三昧者，得是三昧者，能得分別諸三昧皆有陀羅尼。

無誑三昧者，有三昧生愛、恚、無明、邪見等，是三昧於諸三昧都無[^22]迷悶之事。

[^22]: 迷【大】，𢘻【聖】

攝諸法[^23]海三昧者，[^24]如一切眾流皆歸於海，三乘法皆入是三昧中亦如是。

[^23]: 海【大】，海印【石】
[^24]: 如【大】，知【宋】【元】【明】【宮】【聖】

又諸餘三昧皆入是三昧中，如四禪、四無色中攝諸解脫、九次第等，皆入其中。

遍覆虛空三昧者，是虛空無量無邊；是三昧力，悉能遍覆虛空；或結[^25]加趺坐、或放光明、或以音聲充滿其中。

[^25]: 加【大】，跏【元】【明】【宮】

金剛輪三昧者，如真金剛輪，所往無礙；得是三昧者，於諸法中所至無礙。

復次，能分別諸三昧分界，故名輪；[^26]輪，分界也。

[^26]: 輪【大】，轉【宮】

斷寶三昧者，如有寶能淨治諸寶；是三昧亦如是，能除諸三昧煩惱垢。五欲垢易遣，諸三昧垢難[^27]却。

[^27]: 却【大】，劫【聖】

能照三昧者，得是三昧，能以十種智慧照了諸[^28]法；譬如日出照閻浮提，事皆顯了。

[^28]: 法【大】，三昧【石】

不求三昧者，觀諸法如幻化，三界愛斷故，都無所求。

無住三昧者，是三昧名無[^29]住三昧；住是三昧中，觀諸法念念無常，無有住時。

[^29]: 住【大】，作【宋】【元】【明】【宮】

無心三昧者，即是滅盡定，或無[^30]想定。何以故？佛自說因緣：「入是三昧中，諸心心數法不行。」

[^30]: 想【大】，相【宋】【宮】

淨燈三昧者，燈名智慧燈，諸煩惱名垢；離是垢，慧則清淨。

無邊明三昧者，無邊名無量無數。明有二種：一者、度眾生故，身放光明；二者、分別諸法總相、別相故，智慧光明。得是三昧，能照十方無邊[^*11-1]世界及無邊諸法。

[^*11-1]: 世界【大】*，國土【石】*

能作明三昧者，於諸法能為作明，如闇中然炬。

普照明三昧者，如轉輪聖王寶珠，於軍眾外，四邊[^31]各照一由旬；菩薩得是三昧，普照諸法種種門。

[^31]: 各【大】，谷【聖】

堅淨諸三昧三昧者，菩薩得是三昧力故，令諸三昧清淨堅牢。

無垢明三昧者，三解脫門相應三昧；得是三昧，離一切三昧垢，離一切無明、愛等，亦能照一切諸三昧。

歡喜三昧者，得是三昧，於[^1]諸法生歡喜樂。何者是？

[^1]: 諸【大】，〔－〕【宋】【元】【明】【宮】【聖】

有人言：初禪是。如佛說有四修定：一者、修是三昧，得現在歡喜樂；二者、修定得知見，見眾生生死；三者、修定得智慧分別；四者、修定得漏盡。

復次，得是三昧，生無量無邊法歡喜樂。

電光三昧者，如電暫現，行者得路；得是三昧者，無始世界來失道還得。

無盡三昧者，得是三昧，滅諸法無常等相，即入不生不滅。

威德三昧者，菩薩得是三昧，威德莊嚴。

離盡三昧者，菩薩得[^2]是三昧，無量阿僧祇劫善本功德[^3]必得，果報不失故。

[^2]: 是【大】，〔－〕【聖】
[^3]: 必【大】，多【聖】

不動三昧者，有人言：第四禪是不動。欲界中五欲故動，初禪中覺觀故動，二禪中喜多故動，三禪中樂[^4]多故動，四禪離出入息無諸動相故不動。

[^4]: 多【大】，〔－〕【宋】【宮】

有人言：四無色定是不動，離諸色故。

有人言：滅盡定是不動，離心心數法故。

有人言：知諸法實相，畢竟空智慧相應三昧故不動。得是三昧已，於一切三昧、一切法，都不戲論。

不退三昧者，住是三昧，不見諸三昧退。

[^5]論者言：菩薩住是三昧常不退轉，即是阿鞞跋致智慧相應三昧。不退者，不墮頂，如「不墮頂」義中說。

[^5]: 論【大】，轉【石】

日燈三昧者，得是三昧，能照一切諸法種種門及諸三昧；譬如日出能照一切閻浮提。

月淨三昧者，如月從十六日漸減，至三十日[^6]都盡；凡夫人亦如是，諸善功德漸漸[^7]減盡，墮三惡道。如月從一日漸漸增長，至十五日光明清淨；菩薩亦如是，得是三昧，從發心來，世世漸增善根，乃至得無生法忍，[^8]授記，智慧清淨，利益眾生。[^9]又能破諸三昧中無明。

[^6]: 都【大】，者【聖】
[^7]: 減【大】，〔－〕【宮】，【聖】，滅【石】
[^8]: 授【大】，受【宋】【元】【明】【宮】【聖】【石】
[^9]: 又【大】，乃【宋】【宮】

淨明三昧者，明名慧，垢為礙。得是三昧者，於諸法無障礙；以是故，佛於此說：「住是三昧中，得四無礙智。」

問曰：

佛何以獨於此中說四無礙智？

答曰：

於三昧中無覺觀心，所可樂說與定相違，是事為難！此三昧力故，得四無礙智。「四無礙智」義，如先說。

能作明三昧者，明即是智慧，諸智慧中，般若智慧最第一；[^10]是般若相應三昧能作明。

[^10]: 是【大】，是故【石】

作行三昧者，得是三昧力，能發起先所得諸三昧。

[^11]知相三昧者，得是三昧，見一切諸三昧中有實智慧相。

[^11]: 知【大】，智【聖】

如金剛三昧者，得是三昧，[^12]以智慧能通達一切諸法，亦不見通達，用無所得故。

[^12]: 以【大】，已【石】

問曰：

三種三昧，何以皆言「金剛」？

答曰：

初言「金剛」，中言「金剛輪」，後言「如金剛」。

「如金剛三昧」，佛說能貫穿一切諸法，亦不見[^13]是金剛三昧能通達諸三昧。「金剛輪三昧」者，得是三昧，[^14]即能持諸三昧輪。是皆佛自說義。

[^13]: 是【大】，是達【宋】【元】【明】【宮】【聖】
[^14]: 即能【大】，〔－〕【聖】，能【宋】【元】【明】【宮】

論者言：「如金剛三昧」者，能破一切諸煩惱結使無有遺餘；譬如釋提桓因，手執金剛破阿修羅軍。即是學人末後心，從是心次第[^15]得三種菩提；聲聞菩提、辟支佛菩提、佛無上菩提。「金剛三昧」者，能破一切諸[^16]法，入無餘涅槃，更不受有；譬如真金剛，能破諸山，令滅盡無餘。「金剛輪」者，此三昧能破一切諸法，無遮無礙；譬如金剛輪轉時，無所不破，無所障礙。

[^15]: 得【大】，〔－〕【宋】【元】【明】【宮】
[^16]: 法【大】，結【石】

復次，初、金剛，二、金剛輪，三、如金剛，名[^17]字分別，佛說其義亦異；論者釋其因緣亦異，不應致難。

[^17]: 字【大】，定【聖】

心住三昧者，心相輕疾，遠逝無形，難制難持，常是動相；如獼[^18]猴子，又如[^19]掣電，亦如蛇舌。得是三昧故，能攝令住；乃至天欲，心不動轉，何況人欲！

[^18]: 猴【大】，猚【聖】
[^19]: 掣【大】，制【石】

普明三昧者，得是三昧，於一切法見光明相，無[^20]黑闇[^21]相。如晝所見，夜亦如是；如見前，[^22]見後亦爾；如見上，見下亦爾，心中無礙。修是三昧故，得天眼通，普見光明，了了無礙。善修是神通故，得成慧眼，普照諸法，所見無礙。

[^20]: 黑【大】，異【宮】
[^21]: 相【大】，想【宋】【元】【明】【宮】
[^22]: 見【大】，〔－〕【宋】【元】【明】【宮】【聖】

安立三昧者，得是三昧[^23]者，一切諸功德善法中安立牢固；如須彌山在大海，安立不動。

[^23]: 者【大】，故【石】

寶聚三昧者，得是三昧，所有國土悉成七寶。

問曰：

此是肉眼所見？禪定所見？

答曰：

天眼、肉眼皆能見。何以故？外六塵不定故；行者常修習禪定，是故能轉本相。

妙法印三昧者，妙法名諸佛菩薩[^24]深功德智慧；得是三昧，得諸深妙功德智慧。

[^24]: 深【大】，〔－〕【宮】

法等三昧者，等有二種：眾生等、法等。法等相應三昧，名為法等。

斷喜三昧者，得是三昧，觀諸法無常、苦、空、無我、不淨等，心生厭離；[^25]十想中，一切世間不可樂想相應三昧[^26]是。

[^25]: 十【大】，一【元】【明】
[^26]: 是【大】，〔－〕【宋】【元】【明】【宮】【聖】

到法頂三昧者，法名菩薩法，所謂六波羅蜜；到般若波羅蜜中，得方便力，到法山頂。得是三昧，能住是法山頂，諸無明煩惱不能動搖。

能散三昧者，得是三昧，能破散諸法；散空相應三昧是。

分別諸法句三昧者，得是三昧，能分別一切諸法語言字句，為眾生說辭無滯礙，樂說相應三昧是。

字等相三昧者，得是三昧，觀諸字諸語皆悉平等；呵[^1]詈、讚歎，無有憎愛。

[^1]: 詈【大】，罵【宋】【元】【明】【宮】

離字三昧者，得是三昧，不見字在義中，亦不見[^2]義在字中。

[^2]: 義【大】，字【宋】【元】【明】【宮】【聖】

斷緣三昧者，得是三昧，若內若外，樂中不生喜，苦中不生瞋，不苦不樂中不[^3]生捨心。於此三[^4]受遠離不著，心則歸滅；心若滅，緣亦斷。

[^3]: 生【大】，生不知【宋】【元】【明】【宮】【聖】
[^4]: 受【大】，愛【聖】

不壞三昧者，緣法性畢竟空相應三昧，戲論不能破，無常不能轉，先已壞故。

無[^5]種三昧者，得是三昧，不見諸法種種相，但見一相，所謂無相。

[^5]: 種【大】，種相【元】【明】【石】

無處行三昧者，得是三昧，知三毒火然三界故，心不依止；涅槃畢竟空故，亦不依止。

離曚昧三昧者，得是三昧，於諸三昧中，微翳無明等悉皆除盡。

無去三昧者，得是三昧，不見一切法來去相。

不變異三昧者，得是三昧，觀一切諸法，因不變為果，如乳不變作酪；諸法皆住自相，不動故。

度緣三昧者，得是三昧，於六塵中諸煩惱盡滅，度六塵大海，亦能過一切三昧緣生智慧。

集諸功德三昧者，得是三昧，集諸功德，從信至智慧，初夜、後夜修習不息；如日月運轉，初不休息。

住無心三昧者，入是三昧中，不隨心，但隨智慧，至諸法實相中住。

淨妙華三昧者，如樹華敷開，令樹嚴飾；得是三昧，諸三昧中，開諸功德華以自莊嚴。

覺意三昧者，得是三昧，令諸三昧變成無漏，與七覺相應；譬如石汁一斤，能變千斤銅為金。

無量[^*15-7]辯三昧者，即是樂說辯。得是三昧力故，乃至樂說一句，無量劫而不窮盡。

[^*15-7]: 辯【大】*，辨【聖】*

無等等三昧者，得是三昧，觀一切眾生皆如佛，觀一切法皆同佛法；無等等般若波羅蜜相應是。

度諸法三昧者，得是三昧，入三解脫門，過出三界，度三乘眾生。

分別諸法三昧者，即是分別慧相應三昧。得是三昧，分別諸法善、不善，有漏、無漏，有為、無為等相。

散疑三昧者，有人言：即是見諦道中無相三昧；疑結，見諦智相應三昧斷故。

有人言：菩薩無生法忍相應三昧[^6]是。時，一切法中疑[^7]網悉斷，見十方諸佛，得一切諸法實相。

[^6]: 是【大】，是是【元】【明】【聖】【石】
[^7]: 網【大】，納【聖】【石】

有人言：無礙解脫相應三昧是。諸佛得是三昧已，於諸法中無[^8]疑，無近、無遠，皆如觀掌[^9]中。

[^8]: 疑【大】，礙【宋】【元】【明】【宮】
[^9]: 中【大】，〔－〕【宋】【元】【明】【宮】【聖】

無住處三昧者，即是無受智慧相應三昧。得是三昧，不見一切諸法定有住處。

一莊嚴三昧者，得是三昧，觀諸法皆一；或一切法有相故一，或一切法無故一，或一切法空故一，如是等無量皆一。以一相智慧莊嚴是三昧，故言一莊嚴。

生行三昧者，行名觀，得是三昧，能觀種種行相、入相、住相、出相；又是行皆空，亦不可見。

一行三昧者，是三昧[^10]常一行畢竟空相應三昧中，[^11]更無餘行次第；如無常行中次有苦行，苦行中次有無我行。

[^10]: 常【大】，掌【聖】
[^11]: 更【大】，見【宮】

又菩薩於是三昧，不見此岸，不見彼岸。諸三昧入相為此岸，出相為彼岸；初得相為此岸，滅相為彼岸。

不一行三昧者，與上一行相違者是，所謂諸餘觀行。

妙行三昧者，即是畢竟空相應三昧，乃至不見不[^12]二相，一切戲論不能破。

[^12]: 二【大】，三【聖】

達一切有底散三昧者，「有」名三有；「底」者，非有想非無想，以難到故名底。「達」者，以無漏智慧，乃至離非有[^13]想非無[^*13-1]想，入無餘涅槃，三界五眾散滅。

[^13]: 想【大】*，相【聖】*
[^*13-1]: 想【大】*，相【聖】*

復次，菩薩得是不生不滅智慧，一切諸有通達散壞，皆無所有。

入名語三昧者，得是三昧，識一切眾生、一切物、一切法名字，亦能以此名字語化人；一切語言，無不解了，皆有次第。

離音聲字語三昧者，得是三昧，觀一切諸法皆無音聲語言，常寂滅相。

然炬三[^14]昧者，如捉炬夜行，不[^15]墮險處；菩薩得是三昧，以智慧炬，於諸法中無錯、無著。

[^14]: 昧【大】，〔－〕【聖】
[^15]: 墮【大】*，隨【聖】*

淨[^16]相三昧者，得是三昧，能清淨具足莊嚴三十二相，又能如法觀諸法總相、別相，亦能觀諸法無相清淨，所謂空、無相、無作，如「==相品==」[^17]是中廣說。

[^16]: 相【大】，明【宋】【宮】
[^17]: 是【大】，〔－〕【宋】【元】【明】【宮】【石】

破相三昧者，得是三昧，不見一切法相，何況諸三昧相！得是無相三昧。

一切種妙足三昧者，得是三昧，以諸功德具足莊嚴，所謂好姓、好家、好身、好眷屬，禪定、智慧，皆悉具足清淨。

不喜苦樂三昧者，得是三昧，觀世間樂多過多患、虛妄顛倒、非可愛樂；觀世間苦如病、如箭入身，心不喜樂。以一切法虛誑故，不求其樂。何以故？異時變為苦；樂尚不喜，何況於苦！

無盡相三昧者，得是三昧，觀一切法無壞無盡。

問曰：

若爾者，云何不[^*15-1]墮常邊？

[^*15-1]: 墮【大】*，隨【聖】*

答曰：

如菩薩雖觀無常，不[^*15-2]墮滅中；若觀不盡，不[^*15-3]墮常中；此二相於諸法中皆不可得。有因緣故修行，所謂為罪福不失故言常，離著故言無常。

[^*15-2]: 墮【大】*，隨【聖】*
[^*15-3]: 墮【大】*，隨【聖】*

陀羅尼三昧者，得是三昧力故，聞持[^18]等諸陀羅尼，皆自然得。

[^18]: 等【大】，〔－〕【聖】

攝諸邪正相三昧者，得是三昧，不見三聚眾生，所謂正定、邪定、不定，都無所棄，一心攝取。又於諸法不見定正相、定邪相，諸法無定相故。

滅憎愛三昧者，得是三昧，可喜法中不生愛，可[^1]憎法中不生瞋。

[^1]: 憎【大】，惡【宋】【元】【明】【宮】【聖】

逆順三昧者，得是三昧，於諸法中逆順自在；能破諸邪逆眾生，能順可化眾生。又離著故，破一切法；善根增長故，成一切法；亦不見諸法逆順，是事亦[^2]不見，以無所有故。

[^2]: 不【大】，不不【宮】

淨光三昧者，得是三昧，一切法中諸煩惱垢不可得；不可得故，諸三昧皆清淨。

堅固三昧者，有人言：金剛三昧是，堅固不壞故。

有人言：金剛非。所以者何？金剛亦[^3]易破故。是諸法實相智相應三昧不可破如虛空，以是故言牢固。

[^3]: 易【大】，易欲【石】

滿月淨光三昧者，得是三昧，所言清淨，無諸錯謬。如秋時，虛空清淨，月滿、光明、涼[^4]樂、可樂，無諸可惡。菩薩亦如是，修諸功德故，如月滿；破無明[^5]闇故，淨智光明具足；滅愛恚等火故，清[^6]涼功德具足；大利益眾生故，可樂。

[^4]: 樂【大】，爽【明】
[^5]: 闇【大】，黑【宋】【元】【明】【宮】【聖】
[^6]: 明註曰涼南藏作淨

大莊嚴三昧者，見十方如恒河沙等世界，以七寶華香莊嚴，佛處其中，如是等清淨莊嚴。得是三昧故，一時莊嚴諸功德；又觀此莊嚴空無所有，心無所著。

能照一切世[^7]間三昧者，得是三昧故，能照三種世間：眾生世間、住處世間、五眾世間。

[^7]: 間【大】，〔－〕【宋】【元】【明】【宮】【聖】

三昧等三昧者，得是三昧，觀諸三昧皆一等，所謂攝心相。是三昧皆[^8]得因緣生，有為作法，無深淺；得是三昧，[^9]皆悉平等，是名為等。與餘法亦等無異，以是故義中說，一切法中定亂相不可得。

[^8]: 得【大】，從【宋】【元】【明】【宮】【聖】【石】
[^9]: 皆悉【大】，悉皆【石】

攝一切有諍無諍三昧者，得是三昧，不見是法如是相、是法不如是相；不分別諸法有諍無諍，於一切法中通達無礙。於眾生中亦無好醜諍論，但隨眾生心行而度脫[^10]之。得是三昧故，於諸三昧皆隨順不逆。

[^10]: 之【大】，〔－〕【宋】【宮】

不樂一切住處三昧者，得是三昧，不樂住世間，不樂住非世間。以世間無常過故不樂；非世間中無一切法，是大可畏處，不應生樂。

如住定三昧者，得是三昧故，知一切法如實相，不見有法過是如者。「如」義，如先說。

壞身衰三昧者，血、肉、筋、骨等和合故名為身；是身多患，常[^11]與[^12]飢、寒、冷、熱等諍，是名身衰。得是三昧故，以智慧力，分分破壞身衰相，乃至不見不可得相。

[^11]: 與【大】，〔－〕【宋】【元】【明】【宮】
[^12]: 飢【大】下同，饑【明】下同

壞語如虛空三昧者，語名內有風發，觸七處故有聲，依聲故有語。觀如是語言因緣故，能壞語言，不生我相及以愛憎。

有人言：二禪無覺觀，是壞語三昧，[^13]賢聖默然故。

[^13]: 賢聖【大】，寶堅【聖】

有人言：無色定三昧，彼中無身，離一切色故。

有人言：但是諸菩薩三昧，能破先世結業因緣不淨身而受法身，隨可度眾生種種現形。

離著虛空不染三昧者，菩薩行般若波羅蜜，觀諸法畢竟空，不生不滅，如虛空，無物可喻。鈍根菩薩著此虛空；得此三昧故，離著虛空等諸法，亦不染著是三昧。如人沒在泥中，有人挽出，[^14]鎖腳為奴；[^15]如有三昧能離著虛空，而復著此三昧亦如是。今是三昧能離著[^16]虛空，亦自離著。

[^14]: 鎖【大】，𮣤【聖】
[^15]: 如【大】，〔－〕【宋】【元】【明】【宮】【聖】
[^16]: 虛【大】，空【宋】【元】【明】【宮】【聖】

問曰：

佛多說「諸三昧」，汝何以但說「諸法」？

答曰：

佛多說果報，[^17]論者合因緣果報說。譬如人觀身不淨，得不淨三昧；身是因緣，三昧是果。又如人觀五眾無常、苦、空等，得七覺意三昧，能生八聖道、四沙門果。

[^17]: 論【大】，諸【聖】

復次，佛應適眾生故，但說一法；論者廣說，分別諸事。譬如一切有漏皆是苦因，而佛但說愛；一切煩惱滅，名滅諦，佛但說愛盡。

是菩薩於諸觀行中必不疑，於諸三昧未了故，佛但說三昧；論者說諸法，一切三昧皆已在中。

是諸三昧末後，皆應言用無所得，以同般若故。

如是等無量無邊三昧和合，名為摩訶衍。

[^18]大智度論卷第四十[^19]七

[^18]: （大智…七）九字【大】，大智度經論卷第四十七釋第十七品下【聖】
[^19]: 七【大】，九【石】

