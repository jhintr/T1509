# 緣起論第一

龍樹菩薩造

姚秦三藏法師鳩摩羅什譯

> 智度大道佛從來，智度大海佛窮盡，  
> 智度相義佛無礙，稽首智度無等佛。

> 有無二見滅無餘，諸法實相佛所說，  
> 常住不壞淨煩惱，稽首佛所尊重法。

> 聖眾大海行福田，學無學人以莊嚴，  
> 後有愛種永已盡，我所既滅根亦除，

> 已捨世間諸事業，種種功德所住處，  
> 一切眾中最為上，稽首真淨大德僧。

> 一心恭敬三寶已，及諸救世彌勒等，  
> 智慧第一舍利弗，無諍空行須菩提。

> 我今如力欲演說，大智彼岸實相義，  
> 願諸大德聖智人，一心善順聽我說！

問曰：佛以何因緣故說「摩訶般若波羅蜜經」？諸佛法不以無事及小因緣而自發言，譬如須彌山王不以無事及小因緣而動，今有何等大因緣故，佛說「摩訶般若波羅蜜經」？

答曰：佛於三藏中，廣引種種諸喻，為聲聞說法，不說菩薩道，唯「==中阿含·本末經==」中，佛記彌勒菩薩「汝當來世，當得作佛，號字彌勒」，亦不說種種菩薩行，佛今欲為彌勒等廣說諸菩薩行，是故說「摩訶般若波羅蜜經」。

復次，有菩薩修念佛三昧，佛為彼等欲令於此三昧得增益故，說「般若波羅蜜經」。如「==般若波羅蜜·初品==」中說：「佛現神足，放金色光明，遍照十方恒河沙等世界，示現大身，清淨光明，種種妙色滿虛空中，佛在眾中，端正殊妙，無能及者，譬如須彌山王，處於大海。」諸菩薩見佛神變，於念佛三昧倍復增益，以是事故，說「摩訶般若波羅蜜經」。

復次，菩薩初生時，放大光明，普遍十方，行至七步，四顧觀察，作師子吼，而說偈言：

> 我生胎分盡，是最末後身，  
> 我已得解脫，當復度眾生。

作是誓已，身漸長大，欲捨親屬，出家修道，中夜起觀，見諸伎直、妃后婇女，狀若臭屍，即命車匿，令被白馬，夜半踰城，行十二由旬，到跋伽婆仙人所住林中，以刀剃髮，以上妙寶衣，貿麁布僧伽梨，於尼連禪河側，六年苦行，日食一麻，或食一米等，而自念言：「是處非道！」爾時，菩薩捨苦行處，到菩提樹下，坐金剛處。魔王將十八億萬眾來壞菩薩，菩薩以智慧功德力故，降魔眾已，即得阿耨多羅三藐三菩提。是時，三千大千世界主梵天王名式棄及色界諸天等，釋提桓因及欲界諸天等，并四天王，皆詣佛所，勸請世尊初轉法輪，亦是菩薩念本所願及大慈大悲故，受請說法，諸法甚深者，般若波羅蜜是，以是故，佛說「摩訶般若波羅蜜經」。

復次，有人疑佛不得一切智。所以者何？諸法無量無數，云何一人能知一切法？佛住般若波羅蜜實相清淨如虛空，無量無數法中，自發誠言：「我是一切智人。」欲斷一切眾生疑，以是故說「摩訶般若波羅蜜經」。

復次，有眾生應得度者，以佛大功德智慧無量，難知難解故，為惡師所惑，心沒邪法，不入正道，為是輩人，起大慈心，以大悲手拔之，令入佛道，是故自現最妙功德，出大神力。如「==般若波羅蜜·初品==」中說：

> 佛入三昧王三昧，從三昧起，以天眼觀十方世界，舉身毛孔皆笑，從其足下千輻輪相，放六百千萬億種種色光明，從足指上至肉髻，處處各放六百千萬億種種色光明，普照十方無量無數如恒河沙等諸佛世界，皆令大明。

佛欲宣示一切諸法實相，斷一切眾生疑結故，說「摩訶般若波羅蜜經」。

復次，有惡邪人，懷嫉妬意，誹謗言：「佛智慧不出於人，但以幻術惑世。」斷彼貢高邪慢意故，現無量神力、無量智慧力，於「==般若波羅蜜==」中說：

> 我神德無量，三界特尊，為一切覆護，若一發惡念，獲罪無量，一發淨信，受人天樂，必得涅槃果。

復次，欲令人信受法故，言：「我是大師，有十力、四無所畏，安立聖主住處，心得自在，能師子吼，轉妙法輪，於一切世界最尊最上。」

復次，佛世尊欲令眾生歡喜故，說是「般若波羅蜜經」，言：「汝等應生大喜！何以故？一切眾生入邪見網，為異學惡師所惑，我於一切惡師邪網中得出，十力大師，難可值見，汝今已遇，我隨時開發三十七品等諸深法藏，恣汝採取。」

復次，「一切眾生為結使病所煩惱，無始生死已來，無人能治此病者，常為外道惡師所誤，我今出世為大醫王，集諸法藥，汝等當服」，是故佛說「摩訶般若波羅蜜經」。

復次，有人念言：「佛與人同，亦有生死，實受飢渴、寒熱、老病苦。」佛欲斷彼意故，說是「摩訶般若波羅蜜經」，示言：「我身不可思議，梵天王等諸天祖父，於恒河沙等劫中，欲思量我身、尋究我聲，不能測度，況我智慧三昧？」如偈說：

> 諸法實相中，諸梵天王等，  
> 一切天地主，迷惑不能了！

> 此法甚深妙，無能測量者，  
> 佛出悉開解，其明如日照。

又如佛初轉法輪時，應時菩薩從他方來，欲量佛身，上過虛空無量佛剎，至華上世界，見佛身如故，而說偈言：

> 虛空無有邊，佛功德亦爾，  
> 設欲量其身，唐勞不能盡！

> 上過虛空界，無量諸佛土，  
> 見釋師子身，如故而不異！

> 佛身如金山，演出大光明，  
> 相好自莊嚴，猶如春華敷。

如佛身無量，光明、音響亦復無量，戒、定、慧等諸佛功德皆悉無量。如「==密迹經==」中三密，此中應廣說。

復次，佛初生時，墮地行七步，口自發言，言竟便默，如諸嬰孩，不行不語，乳哺三歲，諸母養育，漸次長大，然佛身無數，過諸世間，為眾生故，現如凡人。凡人生時，身分諸根及其意識未成就故，身四威儀，坐臥行住，言談語默，種種人法，皆悉未了，日月歲過，漸漸習學，能具人法，今佛云何生便能語能行，後更不能？此事可怪。當知但以方便力故，現行人法，如人威儀，令諸眾生信於深法。若菩薩生，便能行語，世人當作是念：「今見此人，世未曾有，必是天龍鬼神，其所學法，必非我等所及。何以故？我等生死肉身，為結使業所牽，不得自在，如此深法，誰能及之？」以此自絕，不得成賢聖法器。為是人故，於嵐毘尼園中生，雖即能至菩提樹下成佛，以方便力故，而現作孩童、幼稚、少年、成人，於諸時中次第而受嬉戲、術藝、服御、五欲，具足人法，漸見老病死苦，生厭患心，於夜中半，踰城出家，到鬱特伽阿羅洛仙人所，現作弟子，而不行其法。雖以常用神通，自念宿命，迦葉佛時持戒行道，而今現修苦行，六年求道，菩薩雖主三千大千世界，而現破魔軍，成無上道，隨順世法故，現是眾變，今於「般若波羅蜜」中現大神通智慧力故，諸人當知佛身無數，過諸世間。

復次，有人應可度者，或墮二邊，或以無智故，但求身樂，或有為道故，修著苦行，如是人等，於第一義中，失涅槃正道，佛欲拔此二邊，令入中道，故說「摩訶般若波羅蜜經」。

復次，分別生身、法身供養果報故，說「摩訶般若波羅蜜經」，如「==舍利品==」中說。

復次，欲說阿鞞跋致、阿鞞跋致相故。

復次，欲說魔幻、魔偽、魔事故。

復次，為當來世人，供養般若波羅蜜因緣故，又欲授三乘記莂故，說是「般若波羅蜜經」。如佛告阿難：「我涅槃後，此般若波羅蜜當至南方，從南方至西方，後五百歲，當至北方，是中多有信法善男子、善女人，種種華香、瓔珞、幢幡、伎樂、燈明、珍寶，以財物供養，若自書，若教人書，若讀誦、聽說，正憶念、修行，以法供養，是人以是因緣故，受種種世間樂，末後世時，得三乘，入無餘涅槃。」如是等觀諸品中因緣事故，說「般若波羅蜜經」。

復次，佛欲說第一義悉檀相故，說是「般若波羅蜜經」。有四種悉檀：一者世界悉檀，二者各各為人悉檀，三者對治悉檀，四者第一義悉檀，四悉檀中，總攝一切十二部經，八萬四千法藏皆是實，無相違背。佛法中實有，以世界悉檀故實有，以各各為人悉檀故實有，以對治悉檀故實有，以第一義悉檀故實有。

云何名**世界悉檀**？有法從因緣和合故有，無別性。譬如車，轅軸輻輞等和合故有，無別車也，人亦如是，五眾和合故有，無別人也。若無世界悉檀者，佛是實語人，云何言「我以清淨天眼，見諸眾生死此生彼，隨善惡業受果報，善業者生天人中，惡業者墮三惡道」？

復次，經言：

> 一人出世，多人蒙慶，福樂饒益，佛世尊也。

如「==法句==」中說：

> 神自能救神，他人安能救！  
> 神自行善智，是最能自救。

如「==瓶沙王迎經==」中，佛說：

> 凡人不聞法，凡人著於我。

又「==佛二夜經==」中說：

> 佛從得道夜，至般涅槃夜，是二夜中間所說經教，一切皆實不顛倒。

若實無人者，佛云何言「我天眼見眾生」？是故當知有人者，世界悉檀故，非是第一悉檀。

問曰：第一義悉檀是真實，實故名第一，餘者不應實。

答曰：不然！是四悉檀各各有實，如如、法性、實際，世界悉檀故無，第一義悉檀故有，人等亦如是，世界悉檀故有，第一義悉檀故無。所以者何？人五眾因緣有故，有是人等，譬如乳，色香味觸因緣有故，有是乳，若乳實無，乳因緣亦應無，今乳因緣實有故，乳亦應有，非如一人第二頭、第三手，無因緣而有假名。如是等相，名為世界悉檀相。

云何**各各為人悉檀**？觀人心行而為說法，於一事中，或聽或不聽。如經中所說：

> 雜報業故，雜生世間，得雜觸、雜受。

更有「==破群邪經==」中說：

> 無人得觸，無人得受。

問曰：此二經云何通？

答曰：以有人疑後世，不信罪福，作不善行，墮斷滅見；欲斷彼疑，捨彼惡行，欲拔彼斷見，[^*61-1]是故說雜生世[^12]間、雜[^13]觸、雜受。是破群[^*11-1]那[^14]計有我有神，墮計常中。[^15]破群[^*11-2]那[^16]問佛[^17]言：「大德！誰受？」若佛說「某甲某甲受」，便墮計常中，其人我見倍復牢固，不可移轉，[^18]以是故不說有受者、觸者。如是等相，[^19]是名各各為人悉檀。

[^*61-1]: 是【大】*，〔－〕【宋】【元】【明】【宮】【石】*
[^12]: 間【大】，間得【宋】【元】【明】【宮】【石】
[^13]: 觸【大】，觸得【宋】【元】【明】【宮】【石】
[^*11-1]: 那【大】*，邪【宋】【元】【明】【宮】*
[^14]: 計【大】，經說計【聖】
[^15]: 破群那【大】，而【宮】
[^*11-2]: 那【大】*，邪【宋】【元】【明】【宮】*
[^16]: 問【大】，經問【明】
[^17]: 言【大】，〔－〕【宮】【聖】
[^18]: 以是故【大】，是以【宋】【元】【明】【宮】【石】
[^19]: 是名【大】，名為【宋】【元】【明】【宮】【聖】【石】

[^20]對治悉檀[^21]者，有法，對治則有，實性則無。

[^20]: 對【大】，云何名對【宋】【元】【明】【宮】【石】
[^21]: 者【大】，〔－〕【宋】【元】【明】【宮】【石】

譬如重、[^22]熱、膩、酢、醎藥草飲食等，於風病中名為藥，於餘病非藥；若輕、冷、甘、苦、澁藥草飲食等，於熱病名為藥，於餘病非藥；若輕、辛、苦、澁、熱藥草飲食等，於冷病中名為藥，於餘病非藥。

[^22]: 熱【大】，熱病【宋】【元】【明】

佛法中治心病亦如是：

不淨觀[^23]思惟，於貪欲病中，名為善對治法；於瞋恚病中，不名為善，非對治法。所以者何？觀身過[^24]失，名不淨觀；若瞋恚人觀過[^*24-1]失者，則增益瞋恚[^25]火故。

[^23]: 思惟【大】，〔－〕【宮】【石】
[^24]: 失【大】*，罪【聖】*
[^*24-1]: 失【大】*，罪【聖】*
[^25]: 火【大】，大【聖】

思惟慈心，於瞋恚病中，名為善對治法；於貪欲病中，不名為善，非對治法。所以者何？慈心於眾生中求好事、觀功[^26]德；若貪欲人求好事、觀功德者，則增益貪欲故。

[^26]: 德【大】，德故【聖】

因緣觀[^27]法，於愚癡病中，名為善對治法；於貪欲、瞋恚病中，不名為善，非對治法。所以者何？先邪觀故生邪見，邪見即是愚癡。

[^27]: 法【大】*，〔－〕【宋】【元】【明】【宮】【石】*

問曰：

[^28]如佛法中說十二因緣甚深，如[^29]說：「佛告阿難：『是因緣法甚深，難見難解，難覺難觀，細心巧慧人乃能解。』」愚癡人於淺近法，猶尚難[^30]解，何況甚深因緣？今云何言「愚癡人應觀因緣[^*27-1]法」？

[^28]: 如【大】，〔－〕【宋】【元】【明】【宮】【聖】【石】
[^29]: 說【大】，〔－〕【宮】【聖】【石】
[^30]: 解【大】，悟【宮】【石】
[^*27-1]: 法【大】*，〔－〕【宋】【元】【明】【宮】【石】*

答曰：

愚癡人者，非謂如牛羊等愚癡；是人欲求實道，邪心觀故，生種種邪見。如是愚癡人，當觀因緣，是名為善對治法。若[^31]行瞋恚、[^32]婬欲人，欲求樂、欲惱他，於此人中，非善非對治法；不淨、慈心思惟，是二人中，是善是對治法。何以故？是二觀能拔瞋恚、貪欲毒刺故。

[^31]: 行【大】，〔－〕【宮】【石】
[^32]: 婬【大】，貪【宋】【元】【明】【宮】【石】

復次，著常顛倒眾生，不知諸法相似相續有；[^33]如是人觀無常，是對治[^34]悉檀，非第一義。何以故？一切諸法自性空故。如說偈[^35]言：

[^33]: 如是人【大】，〔－〕【石】
[^34]: 悉檀【大】，悉檀法【宋】【元】【明】，法【石】，法【宮】，悉檀＋（法）【宮】
[^35]: 言【大】，〔－〕【宮】【聖】【石】

> 「無常見有常，是名為顛倒；  
> 空中[^36]無無常，何處見有常？」

[^36]: 無【大】，空【宋】【宮】

問曰：

一切有為法，皆無常相應，是第一義，[^37]云何言無常非實？所以者何？一切有為法，生、住、滅相，[^38]前生、[^39]次住、後滅故，[^40]云何言無常非實？

[^37]: 云何言無常非實【大】，〔－〕【宋】【元】【明】【宮】【石】
[^38]: 前【大】，一切有為法前【聖】
[^39]: 次【大】，次第【聖】
[^40]: 云何言無常非實【大】，無常【聖】

答曰：

有為法不應有三相。何以故？三相不實故。若諸[^41]法生、住、滅是有為相者，今「生」中亦應有三相，「[^42]生」是有為[^43]相故；如是一一處亦應有三相，是[^44]則無窮，住、滅亦如是。若諸生、住、滅[^45]各更無[^46]有生、住、滅者，不應名有為法。何以故？有為[^*27-2]法相無故。以是故，諸法無常，非第一[^47]義。

[^41]: 法【大】，〔－〕【宋】【宮】【聖】
[^42]: 生是【大】，是生【聖】
[^43]: 相【大】，法【宋】【元】【明】【宮】【石】
[^44]: 則【大】，〔－〕【聖】
[^45]: 各【大】，〔－〕【聖】
[^46]: 有【大】，〔－〕【元】【明】【宮】【石】
[^*27-2]: 法【大】*，〔－〕【宋】【元】【明】【宮】【石】*
[^47]: 義【大】，義悉檀【宋】【元】【明】

復次，若一切實性無常，則無行業報。何以故？無常名生滅失故，譬如腐種子不生果。如是則無行業，無行業云何有果報？今一切賢聖法有果報，善智之人所可信受，不應言無。以是故，諸法非無常性。如是等無量因緣說，不得言諸法無常性。

一切有為法無常，苦、無我[^48]等亦如是。

[^48]: 等【大】，〔－〕【宮】【石】

如是等相，名為對治悉檀。

[^49]第一義悉檀[^*7-1]者，一切法性，一切論議語言，一切是法非法，一一可分別破散；諸佛、辟支佛、阿羅漢所行真實法，不可破，[^50]不可散。上[^51]於三悉檀[^52]中所不通[^53]者，此[^54]中[^55]皆通。

[^49]: 第【大】，云何名第【宋】【元】【明】【宮】【石】
[^*7-1]: 者【大】*，〔－〕【宋】【元】【明】【宮】【石】*
[^50]: 不可【大】，〔－〕【石】
[^51]: 於【大】，〔－〕【宋】【元】【明】【宮】【聖】【石】
[^52]: 中所【大】，〔－〕【宋】【元】【明】【宮】【石】
[^53]: 者【大】，〔－〕【宋】【元】【明】【宮】【聖】【石】
[^54]: 中【大】，則【宋】【元】【明】【宮】【石】
[^55]: 皆【大】，〔－〕【宋】【元】【明】【宮】

問曰：

云何通？

答曰：

所謂通者，離一切過[^56]失，不可變易，不可勝。何以故？除第一義悉檀，諸餘論議，諸餘悉檀，皆可[^57]破故。如「眾義經」中[^58]所說偈：

[^56]: 失【大】，罪【聖】
[^57]: 破【大】，依【宮】
[^58]: 所說偈【大】，偈說【宋】【元】【明】【宮】【石】

> 「各各自依[^59]見，戲論起諍競；  
> [^60]若能知彼非，是為知正[^61]見。  
> 不肯受他法，是名愚癡人，  
> [^62]作是論議者，[^63]真是愚癡人。  
> 若依自[^1]是見，而生諸戲論，  
> 若[^2]此是淨智，無非淨智者。」

[^59]: 見【大】，法【宮】
[^60]: （若能…癡人）三十字【大】，（知此為知實，不知為謗法，不受他法故，是則無智人，諸有戲論者，悉皆是無智）三十字【宋】【元】【明】【宮】
[^61]: 見【大】，法【聖】【石】
[^62]: 作是論議【大】，諸有戲論【聖】【石】
[^63]: 真是愚癡【大】，皆是大愚【聖】【石】
[^1]: 是見【大】，見法【宋】【元】【明】【宮】
[^2]: 此是【大】，是為【宋】【元】【明】【宮】

[^3]此三偈中，佛說第一義悉檀相。

[^3]: 此【大】，於此【宋】【元】【明】【宮】【聖】【石】，是【聖】【石】

所謂世間眾生自依見、自依法、自依論議而生諍競；戲論即諍競本，戲論依諸見生。如[^4]說偈言：

[^4]: 說偈言【大】，偈說【宋】【元】【明】【宮】，說偈【聖】【石】

> 「有受法故有諸論，若無有受何所論？  
> 有受無受諸見等，是人於此悉已除。」

[^5]行者能如實知此者，於一切[^6]法、一切戲論，不受[^7]不著，不見是[^8]實，不共諍競，能知佛法甘露味。若不爾者，則謗法。

[^5]: 行者能【大】，〔－〕【聖】
[^6]: 法【大】，法於【聖】
[^7]: 不【大】，〔－〕【石】
[^8]: 實【大】，實事【聖】

若不受他法，不知不取，是無智人。[^9]若爾者，應一切論議人皆[^10]無智。何以故？各各不相受法故。所謂有人自謂法第一[^11]義淨，餘[^12]人[^13]妄語不淨。

[^9]: （若爾…人皆）十字【大】，如是則諸有戲論者皆是【宋】【元】【明】【宮】【石】，諸自執者皆亦如是【聖】
[^10]: 無智【大】，〔－〕【聖】
[^11]: 義淨【大】，實淨【宋】【元】【明】【宮】【石】，真實【聖】
[^12]: 人【大】，人法【宋】【元】【明】【宮】【聖】【石】
[^13]: 妄語不淨【大】，〔－〕【聖】

[^14]譬如世間治法，[^15]故治法[^16]者，刑罰殺戮，種種不淨，世間人信受行之，以為真淨；於餘出家善聖人中，是最[^17]為不淨。

[^14]: 譬【大】，〔－〕【宮】【石】
[^15]: 故治法【大】，〔－〕【宋】【元】【明】【宮】【石】
[^16]: 者【大】，〔－〕【宮】【石】
[^17]: 為【大】，弊【宮】【石】

外道出家人法，五熱中一腳立、拔髮等，尼[^18]犍子輩以為妙慧，餘人說[^19]此為癡法。如是等種種外道出家、白衣婆羅門法，各各自以為好，餘[^20]皆妄語。

[^18]: 犍【大】，揵【宋】【元】【明】
[^19]: 此【大】，此以【聖】
[^20]: 皆【大】，人【宋】【宮】【石】

是佛法中亦有犢子比丘說：「如四大和合有眼[^21]法，如是五眾和合有人法。」

[^21]: 法【大】，法中【宋】【宮】

「犢子阿毘曇」中說：「五眾不離人，人不離五眾，不可說五眾是人、離五眾是人，人[^22]是第五不可說法藏中所攝。」

[^22]: 是【大】，是第五法藏【聖】

[^23]說一切[^24]有道人輩言：「[^25]神人，一切種、一切時、一切法門中求不可得，譬如兔角龜毛常無。復次十八界、十二入、五[^26]眾實[^27]有，[^28]而此中[^29]無人。」

[^23]: 說【大】，〔－〕【聖】
[^24]: 有【大】，有語【聖】
[^25]: 神【大】，〔－〕【宮】【聖】【石】
[^26]: 眾【大】，陰【聖】
[^27]: 有【大】，有自性【宋】【元】【明】【宮】【石】
[^28]: 而【大】，而人【宋】【元】【明】【宮】【石】
[^29]: 無人【大】，不攝【宋】【元】【明】【宮】【石】

[^30]更有佛法中方廣道人言：「一切法不生不滅，空無所有，譬如兔角龜毛常無。」

[^30]: 更有佛法中【大】，〔－〕【聖】

如是等一切論議師輩，自守其法，[^31]不受餘法，此是實，餘者妄語。若自受其法，自[^32]法供養，自法修行，[^33]他法不受、不供養，[^34]為作過失。

[^31]: 不受餘法此是【大】，以為【聖】
[^32]: 法供養自法修行【大】，供養法自修行法【元】【明】【聖】
[^33]: 他法【大】，〔－〕【聖】
[^34]: 為【大】，他法為【聖】

[^35]若以是為清淨得第一義利者，則一切無非清淨。何以故？彼一切[^36]皆自[^37]愛法故。

[^35]: 若【大】，者【宮】
[^36]: 皆【大】，〔－〕【宋】【元】【明】【宮】【石】
[^37]: 愛【大】，受【明】

問曰：

若諸見皆有過[^38]失，第一義悉檀何者是？

[^38]: 失【大】，失者【宋】【元】【明】【宮】【聖】

答曰：

[^39]過一切語言[^40]道，心行處滅，遍無所依，不示諸法。[^41]諸法實相，無初、無中、無後，不盡、不壞，是名第一義悉檀。如摩訶衍義[^42]偈中說：

[^39]: 過【大】，〔－〕【元】【明】
[^40]: 道【大】，道斷【元】【明】
[^41]: 諸法實相【大】，〔－〕【宋】【元】【明】【宮】【石】
[^42]: 偈【大】，〔－〕【聖】

> 「語言盡竟，心行亦[^43]訖；　　不生不滅，  
> 法如涅槃。　　說諸行處，名世界法；  
> 說不行處，名第一義。

[^43]: 訖【大】，說【聖】

> 「一切實一切非實，及一切實亦非實，  
> 一切非實非不實，是名諸法之實相。」

如是等處處經中說第一義悉檀。是義甚深，難見難解，佛欲說[^44]是義故，說「摩訶般若波羅蜜經」。

[^44]: 是義【大】，〔－〕【宮】【石】

復次，欲令長[^45]爪梵志等大論議師於佛法中生信故，說是「摩訶般若波羅蜜經」。有梵志[^46]號名長[^*45-1]爪，更有名先尼婆蹉衢多羅，更有名薩遮[^47]迦摩揵提等，是[^48]等閻浮提大論議師輩言：「一切論可破，一切語可壞，一切執可轉故，無有實法可信可恭敬者。」

[^45]: 爪【大】*，抓【宋】*
[^46]: 號【大】，〔－〕【聖】【石】
[^*45-1]: 爪【大】*，抓【宋】*
[^47]: 迦【大】，加【宋】【元】【明】【宮】
[^48]: 等【大】，〔－〕【宋】【元】【明】【宮】【石】

如「舍利弗本末經」中說：

舍利弗舅摩訶俱絺羅，與姊舍利論議不如。俱絺羅思惟念言：「非姊力也，必懷智人，寄言母口。未生乃爾，及生長大，當如之何？」思[^49]惟已，生憍慢心，為廣論議故，出家作梵志。入南天竺國，始讀經書。諸人問言：「汝志何求？學習何經？」長[^*45-2]爪答[^50]言：「十八種大經，盡欲讀之。」諸人語言：「盡汝壽命，猶不能知一，何況能盡？」長爪自念：「昔作憍慢，為姊所勝，今此諸人復見輕辱。」為[^51]是二事故，自作誓言：「我不剪爪，要讀十八種經[^52]書盡。」人見爪長，因號[^53]為長爪梵志。是人以種種經書智慧力，種種譏刺是法是非法、是應是不應、是實是不實、是有是無，破他論議。譬如大力狂象，[^54]搪揬蹴踏，無能制者。如是長爪梵志以論議力，摧伏諸論師已，還至摩伽陀國王舍城那羅聚落，至本生處，問人言：「我姊生子，今在何處？」有人語言：「汝姊子者，適生八歲，讀一切經書盡；至年十六，論議勝一切人。有釋種道人姓[^55]瞿曇，與作弟子。」長爪聞之，即起憍慢，生不信心而作是言：「如我姊子聰明如是，彼以何術，誘誑剃頭作弟子？」說是語已，直向佛所。

[^49]: 惟【大】，惟是【宋】【元】【明】【宮】
[^*45-2]: 爪【大】*，抓【宋】*
[^50]: 言【大】，曰【聖】
[^51]: 是【大】，〔－〕【聖】
[^52]: 書【大】，〔－〕【宋】【元】【明】【宮】
[^53]: 為【大】，〔－〕【聖】
[^54]: 搪揬【大】，唐突【宋】【宮】，搪突【聖】
[^55]: 瞿【大】*，衢【聖】*

爾時，舍利弗初受戒半月，佛邊侍立，以扇扇佛。長爪梵志見佛，問訊訖，一面坐，作是念：「一切論可破，一切語可壞，一切執可轉，是中何者是諸法實相？何者是第一義？何者性？何者相？不顛倒？」如是思惟，譬如大海水[^56]中，欲盡其[^57]涯底，求之既久，不得一法實可以入心者。「彼以何論議道而得我姊子？」作是思惟已，[^1]而語佛言：「[^*55-1]瞿曇！我一切法不[^2]受。」

[^56]: 中【大】，〔－〕【宋】【元】【明】【宮】【石】
[^57]: 涯【大】，崖【宮】【聖】
[^1]: 而【大】，面【聖】
[^*55-1]: 瞿【大】*，衢【聖】*
[^2]: 受【大】*，忍【元】【宮】【石】*

佛問長爪：「汝一切法不[^*2-1]受，是見[^*2-2]受不？」佛[^3]所質義，汝已飲邪見毒，[^4]今出是毒氣，言：「一切法不[^*2-3]受，是[^5]見汝[^*2-4]受不？」

[^*2-1]: 受【大】*，忍【元】【宮】【石】*
[^*2-2]: 受【大】*，忍【元】【宮】【石】*
[^3]: 所質義【大】，如是示【宮】，如是亦【石】
[^4]: 今出是毒氣【大】，〔－〕【聖】
[^*2-3]: 受【大】*，忍【元】【宮】【石】*
[^5]: 見【大】，見毒【宋】【元】【明】【宮】
[^*2-4]: 受【大】*，忍【元】【宮】【石】*

爾時，長爪梵志如好馬見鞭影[^6]即覺，便著正道；長爪梵志亦如是，得佛語鞭影入心，即棄捐貢高，慚愧低頭，如是思惟：「佛置我著[^7]二處負門中：若我說『是見我[^*2-5]受』，是負處門麁，故[^8]多人知——『云何自言一切法不[^*2-6]受，今[^9]受是見』？[^10]此是現前妄語，是麁負處門，[^*8-1]多人所知。第二負處門細，[^11]我[^12]欲受之，以[^13]不多人知故。」作是念已，答佛言：「[^*55-2]瞿曇！一切法不[^14]受，是見亦不[^*14-1]受。」

[^6]: 即覺【大】，覺畏【宮】【石】
[^7]: 二【大】，兩【聖】
[^*2-5]: 受【大】*，忍【元】【宮】【石】*
[^8]: 多人【大】*，多眾人共【聖】*
[^*2-6]: 受【大】*，忍【元】【宮】【石】*
[^9]: 受【大】，言【宋】【元】【明】【宮】【石】
[^10]: 此是【大】，我受此【宋】【元】【明】，我忍此【宮】【石】，此【聖】
[^*8-1]: 多人【大】*，多眾人共【聖】*
[^11]: 我【大】，〔－〕【宮】【石】
[^12]: 欲【大】，不【元】【明】
[^13]: 不多人知【大】，少有知者【聖】
[^*55-2]: 瞿【大】*，衢【聖】*
[^14]: 受【大】*，忍【宮】【石】*
[^*14-1]: 受【大】*，忍【宮】【石】*

佛語梵志：「汝不[^*14-2]受一切法，是見亦不[^*14-3]受，則無所[^15]受，與眾人無異，何用[^16]自高而生憍慢？」如是，長爪梵志不能得答，自知墮負處，即於佛一切智中起恭敬，生信心，自思惟：「我墮負處，世尊不[^17]彰我負，不言是非，不以為意。佛心柔[^18]濡，[^19]第一清[^20]淨；一切語論[^21]處滅，得[^22]大甚深法，[^23]是可恭敬處，心淨第[^24]一。」

[^*14-2]: 受【大】*，忍【宮】【石】*
[^*14-3]: 受【大】*，忍【宮】【石】*
[^15]: 受【大】，破【宮】【聖】【石】
[^16]: 自【大】，貢【宋】【元】【明】【宮】
[^17]: 彰【大】，鄣【聖】
[^18]: 濡【大】，軟【宋】【元】【明】【宮】
[^19]: 第【大】，是第【宋】【元】【明】【宮】
[^20]: 淨【大】，淨處【宋】【元】【明】【宮】【石】
[^21]: 處【大】，〔－〕【宮】【石】
[^22]: 大【大】，〔－〕【石】
[^23]: 是【大】，是最【聖】
[^24]: 一【大】，一無過佛者【元】【明】【聖】

佛說法斷其邪見故，即於坐處得遠塵離垢，[^25]諸法中得法眼淨。[^26]時，舍利弗[^27]聞是語，得阿羅漢。是長爪梵[^28]志出家作沙門，得大力阿羅漢。

[^25]: 諸【大】，於諸【宋】【元】【明】【宮】
[^26]: 時【大】，是時【元】【明】【宮】【石】，〔－〕【聖】
[^27]: 聞是語【大】，〔－〕【聖】
[^28]: 志【大】，志便【宋】【元】【明】【宮】【石】

[^29]若長爪梵志不聞般若波羅蜜氣分，離四句第一義相應法，小信尚不得，何況得出家道果？[^30]佛欲導[^31]引如是等大論議師利根人故，[^32]說是「般若波羅蜜經」。

[^29]: 若【大】，〔－〕【聖】
[^30]: 佛【大】，〔－〕【宮】
[^31]: 引【大】，弘【石】
[^32]: 說【大】，佛說【宮】【石】

復次，諸佛有二種說法：一者、觀人心隨可度[^33]者，二者、觀諸法相。今佛欲說諸法實相故，說[^34]是「摩訶般若波羅蜜經」。如[^35]說「==相不相品==」中，諸天子問佛：「是般若波羅蜜甚深，云何作相？」佛告諸天子：「空則是相，無相、無作相、無生滅相、無行之相，常不生、如性相、寂滅相等。」

[^33]: 者【大】，〔－〕【宋】【元】【明】【宮】【石】
[^34]: 是【大】，〔－〕【宋】【元】【明】【宮】
[^35]: 說【大】，〔－〕【聖】

復次，有二種說法：一者、諍處，二者、不諍處。諍處，[^36]如餘經[^37]中說；今欲[^38]明無諍處故，說[^39]是「般若波羅蜜經」。有相、無相，有物、無物，有依、無依，有對、無對，有上、無上，世界、非世[^40]界，亦如是。

[^36]: 如【大】，〔－〕【宮】【石】
[^37]: 中【大】，中已【宋】【元】【明】【宮】【石】
[^38]: 明【大】，說【宋】【元】【明】【宮】
[^39]: 是【大】，〔－〕【宋】【元】【明】【宮】
[^40]: 界【大】，界如是等二種法門【宋】【元】【明】【宮】【石】

問曰：

佛大慈悲心，但應說無諍法，何以說諍法？

答曰：

無諍法皆是無相，常寂滅不可說；[^41]今說布施等及無常、苦、空等諸法，[^42]皆為寂滅無戲論故[^43]說。利根者知佛意，不起諍；鈍根者不知佛意，取相、著心[^44]故起[^45]諍。此般若波羅蜜，諸法畢竟空故，無諍處；若畢竟空可得、可諍者，不名畢竟[^46]空。是故，「般若波羅蜜[^47]經」名無諍[^48]處，[^49]有無二事皆寂滅故。

[^41]: 今說【大】，〔－〕【宋】【宮】【石】
[^42]: 皆【大】，〔－〕【宮】【石】
[^43]: 說【大】，〔－〕【宋】【元】【明】【聖】
[^44]: 故【大】，〔－〕【宋】【元】【明】【宮】【石】
[^45]: 諍【大】，諍故名諍【宋】【元】【明】【宮】【石】
[^46]: 空【大】，空畢竟空有無二事皆滅故【宋】【元】【明】【宮】【石】
[^47]: 經名【大】，〔－〕【石】，名【宋】【元】【明】【宮】
[^48]: 處【大】，法【宋】【宮】【石】
[^49]: 有無二事皆寂滅故【大】，〔－〕【宋】【宮】

復次，餘經中多[^50]以三種門[^51]說[^52]諸法，所謂善門、不善門、無記門；今欲說非善門、非不善門、非無記門諸法相故，說「摩訶般若波羅蜜經」。學法、無學法、非學非無學法，見諦斷法、思惟斷法、無斷法，可見有對、不可見有對、不可見無對，上、中、下法，小、大、無量法，[^53]如是等三法門亦如是。

[^50]: 以【大】，說【宋】【宮】【石】
[^51]: 說諸法【大】，〔－〕【宋】【宮】【石】
[^52]: 諸【大】，〔－〕【聖】
[^53]: 如是等三法門【大】，〔－〕【聖】

復次，餘經中[^54]說四念處，隨聲聞法門。於是比丘觀內身三十六物，除欲貪病；如是觀外身，觀內外身。今[^55]於四念處，欲以異門說般若波羅[^56]蜜。如所說：菩薩觀內身，於身不生覺觀，不得身，以無所得故。如是觀外身，觀內外身，於身不生覺觀，不得身，以無所得故。於身念處中觀身而不生[^57]身覺觀，是事甚難；三念處亦如是。四正勤、四如意足、四禪、四[^58]諦等種種四法門亦如是。

[^54]: 說四念處隨聲聞法門【大】，隨聲聞法門說四念處【宋】【元】【明】【石】，隨聲聞法說四念處【宮】
[^55]: 於四念處欲以異門【大】，欲以異法門說四念處故【宋】【元】【明】【宮】【石】
[^56]: 蜜【大】，蜜經【宋】【元】【明】【宮】【石】
[^57]: 身【大】，〔－〕【宋】【元】【明】【宮】【石】
[^58]: 諦【大】，諦如是【宋】【元】【明】【宮】【石】

復次，餘經中佛說五眾，無常、苦、空、無我相；今[^59]於是五眾欲[^60]說異法[^61]門故，[^62]說「般若波羅蜜經」。如佛告須菩提：「菩薩[^63]若觀色是常行，不行般若波羅蜜；受、想、行、識是常行，不行般若波羅蜜；色無常行，不行般若波羅蜜；受、想、行、識無常行，不行般若波羅蜜。」五受眾、五道，[^64]如是等種種五法[^65]門亦如是。

[^59]: 於是五眾【大】，〔－〕【宋】【元】【明】【宮】【石】
[^60]: 說【大】，以【宋】【元】【明】【宮】【石】
[^61]: 門【大】，門說五眾【宋】【元】【明】【宮】【石】
[^62]: 說【大】，說是【聖】
[^63]: 若觀【大】，〔－〕【宋】【元】【明】【宮】【石】
[^64]: 如是【大】，五法【聖】
[^65]: 門【大】，〔－〕【宋】【元】【明】【宮】【石】

餘六、七、八等，乃至無[^66]量法[^67]門亦如是。

[^66]: 量【大】，量門等種種【宋】【元】【明】【宮】
[^67]: 門【大】，門等【石】

如摩訶般若波羅蜜無量無邊，說「般若波羅蜜」因緣亦無量無邊。是事廣故，今略[^68]說摩訶般若波羅蜜[^69]因緣[^70]起法竟。

[^68]: 說【大】，說說【宮】【石】
[^69]: 因【大】，〔－〕【聖】
[^70]: 起法【大】，〔－〕【宋】【元】【明】【宮】【石】

# 釋初品中如是我聞一時釋論第二

[^71]: （摩訶…品）九字【大】，大智度論釋初品中【宋】【元】【宮】【石】，釋初品中【明】，大智度論初品【聖】

【經】

**如是我聞：一時。**

【論】

問曰：諸佛經何以故初稱「如是」語？

答曰：

佛法大[^1]海，信為能入，智為能度。「如是」[^2]義者，即是[^3]信。若[^4]人心[^5]中有信清淨，是人能入佛法；若無信，是人不[^6]能入佛法。不信者言「是事不如是」，[^7]是不信相。信者言「是事如是」。譬如牛皮未柔，不可屈折；無信人亦如是。譬如牛皮已柔，隨用[^8]可作；有信人亦如是。

[^1]: 海【大】，海水【聖】
[^2]: 義【大】，〔－〕【宋】【元】【明】【宮】【石】
[^3]: 信【大】，信也【宋】【元】【明】【宮】
[^4]: 人【大】，〔－〕【宋】【宮】【石】
[^5]: 中【大】，〔－〕【宋】【宮】【石】
[^6]: 能【大】，〔－〕【聖】
[^7]: 是不信相【大】，〔－〕【宋】【元】【明】【宮】【石】
[^8]: 可【大】，所【宮】【石】

復次，經中說：「信[^9]如手。」如人有手，入寶山中，[^10]自在取寶；有[^11]信亦如是，入佛法無漏根、力、覺、道、禪定寶山中，自在所取。[^12]無信[^13]如無手，無手人入寶山中，則不能有所取；無信亦如是，入佛法寶山，[^14]都無所得。[^15]佛言：「若人有信，是人能入我大法海中，能得沙門果，不空剃頭染[^16]袈裟。若無信，是人不能入我法海中，如枯樹不生華實，不得沙門果，雖剃頭染衣，讀種種經，能難能答，於佛法中空無所得。」以是故，如是義在佛法初，善信相故。

[^9]: 如【大】，為【宋】【元】【明】【宮】【石】
[^10]: 自在取寶有信【大】，自在能取若無取不能有所取有信人【宋】【元】【明】【石】，自在能取若無取不能有所手有信人【宮】
[^11]: 信【大】，信人【宮】
[^12]: 無【大】，若無【宋】【宮】【石】
[^13]: （如無…山）二十六字【大】，〔－〕【宋】【宮】【石】
[^14]: 都【大】，空【宮】【石】，中【聖】
[^15]: 佛【大】，佛自念【宋】【元】【明】【宮】【石】
[^16]: 袈裟【大】，衣【宋】【元】【明】【宮】【石】

復次，佛法深遠，更有佛乃能知。人有信[^17]者，雖未作佛，[^18]以信[^19]力故能入佛法。如梵天王請佛初轉法輪，以偈[^20]請佛：

[^17]: 者【大】，〔－〕【宋】【元】【明】【宮】【石】
[^18]: 以【大】，〔－〕【聖】
[^19]: 力【大】，〔－〕【聖】
[^20]: 請佛【大】，請曰【宋】【元】【明】【宮】【石】，問佛【聖】

> 「閻浮提先出，多諸不淨法；  
> 願開甘露門，[^21]當說清淨道！」

[^21]: 當說【大】，說諸【宋】【元】【明】【宮】【石】

佛以偈答：

> 「我法甚難得，能斷諸結使，  
> 三有愛著心，[^22]是人不能解！」

[^22]: 是【大】，其【宮】

梵天王白佛：「大德！世界中智，有上、中、下。善[^23]濡直心者，易可得度，是人若不聞法者，退墮諸惡難中，譬如水中蓮華，有生有熟，有水中未出[^24]者，若不得日光則不[^25]能開。佛亦如是，佛以大慈悲憐愍眾生，故為說法。」佛念：「過去、未來、現在三世諸佛法，皆度眾生為說法，我亦應爾。」如是思惟竟，受梵天王等諸天請說法。[^26]爾時，世尊以偈答曰：

[^23]: 濡【大】，軟【宋】【元】【明】【宮】
[^24]: 者【大】，〔－〕【聖】
[^25]: 能【大】，〔－〕【宋】【元】【明】【宮】【石】
[^26]: 爾時世尊【大】，〔－〕【宋】【元】【明】【宮】【石】

> 「我今開甘露味門，若有信者得歡喜；  
> 於諸人中說妙法，非惱他故而為說。」

佛此偈中，不說布施人得歡喜，亦不說多聞、持戒、忍辱、精進、禪定、智慧人得歡喜，獨說信人。佛意[^27]如是：[^28]我第一甚深[^29]法微妙，無量無數，不可思議，不動、不[^30]猗、不著，無所得法，非一切智人則不能解。是故佛法中信力[^31]為初，信力[^32]能入，非布施、持戒、[^33]禪定、智慧等能初入佛法。如[^34]說偈言：

[^27]: 如是【大】，言【宮】【石】
[^28]: 我【大】，法【宋】【元】【明】，我法【宮】【石】
[^29]: 法【大】，〔－〕【宋】【元】【明】【宮】【聖】【石】
[^30]: 猗【大】*，倚【元】【明】*
[^31]: 為初信力【大】，〔－〕【宋】【宮】【石】
[^32]: 能【大】，能初【宋】【宮】【石】
[^33]: 禪定智慧【大】，〔－〕【宋】【元】【明】【宮】【石】
[^34]: 說偈言【大】，偈曰【宋】【元】【明】【宮】【石】，說偈【聖】

> 「世間人心動，[^35]愛好福[^36]果報，  
> 而不好福[^37]因，求有不求滅。  
> 先聞邪見法，心著而深入，  
> 我[^38]此甚深法，無信云何解？」

[^35]: 愛好【大】，猗著【宋】【宮】【石】，愛著【元】【明】
[^36]: 果報【大】，愛果【宋】【宮】，報果【聖】
[^37]: 因【大】，田【宋】【宮】【聖】
[^38]: 此【大】，是【宋】【元】【明】【宮】【石】

如提婆達[^39]大弟子俱迦[^40]梨等，無信法故墮惡道中。是人無信，於佛法[^41]自[^42]以智慧求不[^43]能得。何以故？佛法甚深故。如梵天王教俱迦[^*40-1]梨說[^44]偈：

[^39]: 大【大】，太【聖】
[^40]: 梨【大】*，離【宋】【元】【明】【宮】【石】*
[^41]: 自【大】，自思惟【聖】
[^42]: 以【大】，思惟【宋】【元】【明】，以思【宮】【石】，思惟以【聖】
[^43]: 能【大】，〔－〕【聖】
[^*40-1]: 梨【大】*，離【宋】【元】【明】【宮】【石】*
[^44]: 偈【大】，偈言【宮】，偈曰【石】

> 「[^45]欲量無量法，智者[^46]所不量，  
> 無量法欲量，此人自覆沒！」

[^45]: 欲量無量法【大】，無量法欲量【宮】【石】
[^46]: 所不【大】，豈應【宋】【元】【明】【宮】【石】

復次，「如是」義者，若人心善直信，是人可聽法，若無是相則不解。如所說[^47]偈：

[^47]: 偈【大】，〔－〕【宋】【元】【明】【宮】【石】

> 「[^48]聽者端視如渴飲，一心入於語[^49]議中，  
> 踊躍聞法心悲喜，如是之人應為說。」

[^48]: 聽者端視【大】，專視聽法【宋】【元】【明】【宮】【石】
[^49]: 議【大】，義【宋】【元】【明】【宮】

復次，「如是」義在佛法初，現世利、後世利、涅槃利，[^50]諸[^51]利[^52]根本，信為大力。

[^50]: 諸【大】，謂【宋】【宮】
[^51]: 利【大】，利訾【聖】
[^52]: 根本【大】，本根【聖】

復次，一切諸外道出家，心念我法微妙，第一清淨。如是人自歎所行法，[^53]毀他人法，是故現世[^54]相打鬪諍，後世墮地獄，受種種無量苦。如[^55]說偈：

[^53]: 毀【大】，毀呰【宋】【元】【明】【宮】【聖】【石】
[^54]: 相打鬪諍【大】，鬪諍相打【宋】【元】【明】【宮】【石】
[^55]: 說偈【大】，偈說【宋】【元】【明】【宮】【石】

> 「自法愛染故，[^56]呰毀他人法，  
> 雖持戒行人，不脫地獄苦！」

[^56]: 呰毀【大】，毀訾【元】【明】，訾毀【聖】【石】

是佛法中，棄捨一切愛、一切見，一切吾我憍慢悉斷不著。如「栰喻經」言：「汝[^57]曹若解我栰喻法，是時善法應棄捨，何況不善法？」佛[^58]自於般若波羅蜜，不念不[^*30-1]猗，何況餘法有猗著者？以是故，佛法初[^59]頭稱「如[^60]是」。[^61]佛意如是：我弟子無愛法，無染法，無朋黨，但求離苦解脫，不戲論諸法相。如說「阿[^62]他婆[^63]耆經」摩犍提難[^64]偈言：

[^57]: 曹【大】，等【宋】【元】【明】【宮】【石】
[^58]: 自【大】，自念【宮】
[^*30-1]: 猗【大】*，倚【元】【明】*
[^59]: 頭【大】，〔－〕【宋】【元】【明】【宮】【石】
[^60]: 是【大】，是我聞【聖】
[^61]: 佛意如是【大】，〔－〕【石】
[^62]: 他【大】，陀【宋】【元】【明】【宮】
[^63]: 耆【大】，者【石】
[^64]: 偈【大】，中【聖】

> 「決定諸法中，橫生種種想，  
> 悉捨[^65]內外故，云何[^66]當得道？」

[^65]: 內外故【大】，內外滅【宋】【元】【明】，內滅故【聖】，為內滅【宮】【石】
[^66]: 當得【大】，說此【宮】【石】

佛答[^67]言：

[^67]: 言【大】*，曰【宋】【元】【明】【宮】*【石】

> 「非見聞[^68]知覺，[^69]亦非持戒得；  
> [^70]非不見聞等，非不持戒[^71]得。  
> 如是論悉捨，亦捨我我所，  
> [^1]不取諸法相，如是可得道。」

[^68]: 知覺【大】，覺知【元】【明】
[^69]: 亦非持戒【大】*，非持戒所【宋】【元】【明】【宮】【石】*
[^70]: 非不見聞等【大】*，亦非不見聞【宋】【元】【明】【宮】【石】*
[^71]: 得【大】，等【聖】
[^1]: 不取諸法相如是可得道【大】，〔－〕【聖】

摩犍提問曰：

> 「若[^2]不見聞等，[^*69-1]亦非持戒得；  
> [^*70-1]非不見聞等，非不持戒得。  
> 如我心觀察，[^3]持啞法得道！」

[^2]: 不【大】，非【宮】【石】
[^*69-1]: 亦非持戒【大】*，非持戒所【宋】【元】【明】【宮】【石】*
[^*70-1]: 非不見聞等【大】*，亦非不見聞【宋】【元】【明】【宮】【石】*
[^3]: 持【大】，行【宮】

佛答[^*67-1]言：

[^*67-1]: 言【大】*，曰【宋】【元】【明】【宮】*【石】

> 「汝依邪見門，我知汝癡道。  
> [^4]汝不見[^5]妄想，[^6]爾時自當啞！」

[^4]: 汝【大】，若【宋】【宮】【石】
[^5]: 妄想【大】，諸相【宋】【宮】，妄相【聖】，諸想【石】
[^6]: 爾時自當【大】，汝爾時自【宋】【元】【明】【宮】【石】

復次，我法真實，餘法妄語；我法第一，餘法不實，是為鬪諍本。今「如是」義，示人無諍法，聞他所說，[^7]說人無咎。以是故，諸佛經初稱「如是」。

[^7]: 說人【大】，人說【石】

略說「如是」義竟。

「我」[^8]者，[^9]今當說。

[^8]: 者【大】，〔－〕【聖】
[^9]: 今當說【大】，〔－〕【宮】【石】

問曰：

若佛法中言一切法空，[^10]一切無有[^11]吾我，云何佛經初[^12]頭言「如是我聞」？

[^10]: 一切【大】，〔－〕【宋】【宮】【石】
[^11]: 吾【大】，〔－〕【宋】【宮】【聖】【石】
[^12]: 頭【大】，〔－〕【宋】【元】【明】【宮】【石】

答曰：

佛弟子[^13]輩雖知無我，隨俗法說我，非實我也。譬如以金錢買銅錢，人無笑者。何以故？賣買法應[^14]爾。言我者亦如是，於無我法中而說我，隨[^15]世俗故不應難。如「天問經」中偈[^16]說：

[^13]: 輩【大】，等【宋】【宮】【石】，輩等【元】【明】
[^14]: 爾【大】，爾故【宋】【元】【明】【宮】【石】
[^15]: 世【大】，〔－〕【宮】【聖】【石】
[^16]: 說【大】，〔－〕【聖】

> 「[^17]有羅漢比丘，諸漏已永盡，  
> 於最後邊身，能言[^18]吾我不？」

[^17]: 有【大】*，阿【宋】【元】【明】【宮】【石】*
[^18]: 吾【大】，有【宮】

佛答[^*67-2]言：

[^*67-2]: 言【大】*，曰【宋】【元】【明】【宮】*【石】

> 「[^*17-1]有羅漢比丘，諸漏已永盡，  
> 於最後邊身，能言有吾我。」

[^*17-1]: 有【大】*，阿【宋】【元】【明】【宮】【石】*

世界法中說我，非第一[^19]實義[^20]中說。以是故，諸法空無我，[^21]世界法故，雖說我，無咎。

[^19]: 實【大】，〔－〕【宋】【元】【明】【宮】【石】
[^20]: 中說【大】，〔－〕【宋】【元】【明】【宮】【石】
[^21]: 世界法故雖【大】，而【宋】【元】【明】【宮】【石】

復次，世界語言有三根本：一者邪[^22]見，二者慢，三者名字。是中二種不淨，一種淨。一切凡人三種語：邪、慢、名字；見道學人二種語：慢、名字；[^23]諸聖人一種語：名字。內心[^24]雖不違實法，而隨世界人[^25]故共傳是語，[^26]除世[^27]界邪見，故隨俗無諍。[^28]以是故，除二種不淨語，本隨[^29]世故用一種語。佛弟子[^30]隨俗故說我，無有咎。

[^22]: 見【大】，〔－〕【宋】【元】【明】【宮】【石】
[^23]: 諸聖人【大】，諸漏盡人用【宋】【元】【明】【宮】【石】
[^24]: 雖【大】，〔－〕【聖】
[^25]: 故【大】，〔－〕【宋】【元】【明】【宮】【石】
[^26]: 除【大】，故除【宋】【元】【明】【宮】【石】
[^27]: 界邪見故隨【大】，邪見順【宋】【元】【明】【宮】，界邪見順【聖】，界邪見隨【石】
[^28]: （以是…咎）二十八字【大】，〔－〕【宋】【元】【明】【宮】【石】
[^29]: 世【大】，俗【聖】
[^30]: 隨【大】，順【聖】

復次，若人著無[^31]吾我相[^32]言是實，[^33]餘妄語，是[^34]人應難：「汝一切法實相無我，云何言如是我聞？」今諸佛弟子，[^35]一切法空無所有，是中[^36]心不著，[^37]亦不[^38]言著諸法實相，何況無我法中心著？以是故，不應難言何以說我。如「中論」中[^39]偈說：

[^31]: 吾【大】，〔－〕【宋】【元】【明】【宮】【聖】【石】
[^32]: 言【大】，諸法【聖】
[^33]: 餘【大】，除【聖】
[^34]: 人應【大】，應人【聖】
[^35]: 一切法空無所有是中心不著亦不言著諸法實相【大】，（（於諸法實相尚））不著八字【宋】【宮】【石】，（於）＋一【元】【明】
[^36]: 心【大】，心亦【元】【明】
[^37]: 亦【大】*，〔－〕【聖】*
[^38]: 言【大】，〔－〕【元】【明】【聖】
[^39]: 偈說【大】，說偈【聖】

> 「若有所不空，應當有所空，  
> 不空尚不得，何況得於空？  
> 凡人見不空，亦復見於空，  
> 不見見無見，是實名涅槃。  
> [^40]非二安隱門，能破諸邪見；  
> 諸佛所行處，是名無我法。」

[^40]: 非【大】，不【宮】

略說「我」義竟。

「聞」者，[^41]今當說。

[^41]: 今當說【大】*，〔－〕【宮】【石】*

問曰：

[^42]聞者，云何聞？用耳根聞[^43]耶？用耳識[^44]聞？用意識聞耶？

[^42]: 聞者【大】，〔－〕【宋】【宮】【石】
[^43]: 耶【大】，〔－〕【宋】【宮】【石】
[^44]: 聞【大】，聞耶【元】【明】

若耳根聞，耳根無覺知故，不應聞。

若耳識聞，耳識一念[^45]故不能分別，[^46]不應聞。

[^45]: 故【大】，〔－〕【宋】【元】【明】【宮】【石】
[^46]: 不【大】，亦不【宋】【元】【明】【宮】【石】

若意識聞，意識亦[^47]不能聞。何以故？先五識識五塵，然後意識識；意識不能識現在五塵，唯識過去、未來五塵。若意識能識現在五塵者，盲聾人亦應識聲色。何以故？意識不破故。

[^47]: 不【大】，〔－〕【宮】

答曰：

非耳根能聞聲，[^*37-1]亦非耳識，亦非意識。[^48]能聞聲事，從多因緣[^49]和合[^50]故得聞[^51]聲，不得言一法能聞聲。何以故？耳根無覺故，不應聞聲；[^52]識無色無對無處故，亦不應聞聲；聲無覺亦無根故，不能知聲。爾時，耳根不破，聲[^53]至可聞處，[^54]意欲[^55]聞；情、塵、[^56]意和合故耳識生；隨耳識，即生意識，能分別——種種因緣得聞聲。以是故，不應作是難：「[^57]誰聞聲？」佛法中亦無有一法能作、能見、能知。如[^58]說偈：

[^*37-1]: 亦【大】*，〔－〕【聖】*
[^48]: 能【大】，是【宋】【元】【明】【宮】【聖】【石】
[^49]: 和合故得聞【大】，〔－〕【宮】【石】
[^50]: 故【大】，〔－〕【宋】
[^51]: 聲【大】，生【宮】【石】
[^52]: 識【大】，識亦【聖】
[^53]: 至【大】，在【宋】【元】【明】【宮】【聖】【石】
[^54]: 意【大】，〔－〕【宋】【宮】【石】
[^55]: 聞【大】，聞憶是事【宋】【宮】【石】
[^56]: 意【大】，憶【聖】
[^57]: 誰聞聲【大】，〔－〕【宮】【石】，雖聞聲【宋】【元】【明】
[^58]: 說偈【大】*，偈說【宋】【元】【明】【宮】【石】*

> 「有業亦有果，無作業果者，  
> 此第一甚深，是法佛[^59]能見。  
> 雖空亦不斷，相續亦不常，  
> 罪福亦不失，如是法佛說。」

[^59]: 能見【大】，所說【宋】【元】【明】【宮】【石】，能說【聖】

略說「[^60]聞」竟。

[^60]: 聞【大】，聞法【宋】【元】【明】【宮】

「一」者，[^*41-1]今當說。

[^*41-1]: 今當說【大】*，〔－〕【宮】【石】*

問曰：

佛法中，數、[^61]時等法實無，[^62]陰、入、[^63]持所不攝故，何以言「一時」？

[^61]: 時【大】，〔－〕【宋】【宮】【石】
[^62]: 陰【大】，眾【宋】【宮】【石】
[^63]: 持【大】*，界【宋】【元】【明】【宮】【石】*

答曰：

隨世俗故有一時，[^64]無有咎。[^65]若畫泥木等作天像，念天故禮拜，無咎。說一時亦如是，雖實無[^66]一時，隨俗說[^*66-1]一時，無咎。

[^64]: 無有咎【大】，〔－〕【宋】【宮】【石】
[^65]: 若【大】，如【宋】【元】【明】【宮】【石】
[^66]: 一【大】*，〔－〕【聖】*
[^*66-1]: 一【大】*，〔－〕【聖】*

問曰：

不應無一時。

佛自說言：「一人出世[^67]間，多人得樂，是者何人？佛世尊[^68]也。」亦[^69]如[^*58-1]說偈：

[^67]: 間【大】，〔－〕【聖】
[^68]: 也【大】，〔－〕【聖】
[^69]: 如【大】，〔－〕【聖】
[^*58-1]: 說偈【大】*，偈說【宋】【元】【明】【宮】【石】*

> 「我行無師保，志一無等侶，  
> 積一行得佛，自然通聖道。」

如是等，佛處處說一，應當有一。

復次，一法和合故，物名為一，若實無一法，何以故一物中一心生，非二非三？二物中二心生，非一非[^1]三？三物中三心生，非二非一？若實無諸數，一物中應二心生，二物中應一心生；如是等三、四、五、六皆爾。以是故，定[^2]知一物中有一法，是法和合故，一物中一心生。

[^1]: 三【大】，二【聖】
[^2]: 知【大】，〔－〕【宋】【宮】【石】

答曰：

若「一」與「物」一，若「一」與「物」異，二俱有過。

問曰：

若一，有何過？

答曰：

若「一」、「瓶」，是一[^3]義，如因提[^4]梨、釋迦，[^5]亦是一義。[^6]若爾者，在在有一[^7]者，應皆是瓶；[^8]譬如在在有因提[^*4-1]梨，[^9]亦處處有釋迦。今衣等諸物皆應是瓶，「一」、「瓶」一故。如是處處一，皆[^10]應是瓶；如瓶、衣等悉是一物，無[^11]有分別。

[^3]: 義【大】，〔－〕【宮】【石】
[^4]: 梨【大】*，𥟦【聖】*
[^5]: 亦是一義若爾者【大】，〔－〕【宮】【石】，一義若爾者【聖】
[^6]: 若爾【大】，〔－〕【聖】
[^7]: 者【大】，處【宋】【宮】【聖】【石】，處處【元】【明】
[^8]: 譬【大】，〔－〕【宮】【石】
[^*4-1]: 梨【大】*，𥟦【聖】*
[^9]: 亦處處【大】，亦應處處【元】【明】，處【宮】【石】，處亦應【聖】
[^10]: 應【大】，〔－〕【宋】【元】【明】【宮】【石】
[^11]: 有分別【大】，分別【聖】，有別異【宮】【石】

復次，「一」是數法，「瓶」亦應是數法。瓶體有五法，「一」亦應有五法。瓶，有色有對；一，亦應有色有對。若在在一不名為瓶，[^12]今不應「瓶」、「[^13]一」[^14]一！若說一不攝瓶，[^15]若說瓶[^16]亦不攝[^17]一，「瓶」、「一」不異故。

[^12]: 今【大】，合【明】
[^13]: 一【大】，二【宮】
[^14]: 一【大】，〔－〕【宮】【石】
[^15]: 若【大】，〔－〕【宋】【宮】【石】
[^16]: 亦【大】，亦應【宋】【元】【明】【宮】【石】
[^17]: 一【大】，瓶【宋】【元】【明】【宮】【石】，〔－〕【聖】

[^18]又復[^19]欲說一，應[^20]說瓶；欲說瓶，應說一，如是則[^21]錯亂。

[^18]: 又【大】，〔－〕【聖】
[^19]: 欲【大】，次【聖】
[^20]: 說【大】，瓶說【宋】【宮】
[^21]: 錯【大】，大【宮】【石】

問曰：

一中過如是，異中有何咎？

答曰：

若一與瓶異，[^22]瓶則非一；若瓶與一異，[^23]一則非瓶。若瓶與一合，瓶名一者，今一與瓶合，何以不[^24]名一[^25]為瓶？是故不得言瓶[^26]異一。

[^22]: 瓶則【大】，則瓶【宋】【宮】【石】
[^23]: 一則【大】，則一【宋】【宮】【石】
[^24]: 名一【大】，一名【宋】【宮】，〔－〕【聖】
[^25]: 為【大】，〔－〕【宋】【宮】【石】
[^26]: 異一【大】，一異【宋】【宮】【聖】【石】

問[^27a]曰：

[^27a]: 曰【CB】【宋】【元】【明】【宮】【石】【聖】，〔－〕【大】

雖[^27b]一數合故，瓶為一，[^28]然一不作瓶。

[^27b]: 一數【大】，瓶與一【宋】【元】【明】【宮】【石】
[^28]: 然【大】，〔－〕【聖】

答曰：

諸數初一，一與瓶異，以是故瓶不作一。一無故，多亦無。何以故？先一後多故。如是異中，一[^*37-2]亦不可得。

[^*37-2]: 亦【大】*，〔－〕【聖】*

以是故，二門中求一法不可得，不可得故，云何[^29]陰、持、入攝？但佛弟子隨俗語[^30]言名為一，心實不著，知數法名字有。以是故，佛法中[^31]言一人、一師、[^32]一時，不墮邪見咎。

[^29]: 陰持入【大】，陰界入【宋】【元】【明】，眾入界【宮】【石】
[^30]: 言【大】，〔－〕【宋】【元】【明】【宮】【石】
[^31]: 言【大】，言一時【宋】【元】【明】【宮】【石】
[^32]: 一時【大】，〔－〕【宋】【元】【明】【宮】【石】

略說「一」竟。

「時」[^33]者，[^*41-2]今當說。

[^33]: 者【大】，〔－〕【聖】
[^*41-2]: 今當說【大】*，〔－〕【宮】【石】*

問曰：

天竺說「時」名有二種：一名迦羅，二名三摩耶。佛何以不言迦羅而言三摩耶？

答曰：

若言迦羅，俱亦有疑。

問曰：

輕易說故，應言迦羅；迦羅二字，三摩耶三字，重語難故。

答曰：

除邪見故，說三摩耶，不言迦羅。

[^34]問曰：

[^34]: 問曰【CB】，復次【大】，〔－〕【宋】【元】【明】【宮】【聖】【石】

有人言：「一切天地好醜皆以時為因，如「時經」中[^35]偈說：

[^35]: 偈【大】，〔－〕【聖】

> 「『時來眾生熟，時[^36]至則催促；  
> 時能覺悟人，是故時為因。  
> 世[^37]界如車[^38]輪，時變如[^39]轉輪；  
> 人[^40]亦如車[^41]輪，或上而或下。』」

[^36]: 至【大】，去【元】【明】
[^37]: 界【大】，間【聖】
[^38]: 輪【大】，輻【聖】
[^39]: 轉輪【大】，輪轉【宋】【元】【明】【宮】【石】，車輪【聖】
[^40]: 亦【大】，則【宮】【石】
[^41]: 輪【大】，輻【宮】【石】

更有人言：「雖天地好醜一切物非時所作，然時是不變因，是實有。時法細故，不可見、不可知，以華[^42]果等[^43]果故可知有時。往年今年，久近遲疾，見此相，雖不見時，可知有時。何以故？見果知有因故。以是故有時法，時法不壞故常。」

[^42]: 果【大】，實【元】【明】
[^43]: 果【大】，〔－〕【宮】【石】

答曰：

如泥[^44]丸是現在時，[^45]土塵是過去時，瓶是未來時。時相常故，過去時不作未來時；[^46]汝經書法，時是一物，以是故，過去[^47]世不作未來[^*47-1]世，亦不作現在[^*47-2]世，雜過[^48]故。過去[^*47-3]世中亦無未來[^*47-4]世，以是故無未來[^*47-5]世。現在[^*47-6]世亦如是。

[^44]: 丸【大】，洹【聖】
[^45]: 土塵【大】*，塵土【宋】【元】【明】【宮】*
[^46]: 汝【大】，如【宋】【元】【明】
[^47]: 世【大】*，時【宋】【元】【明】【宮】【石】*
[^*47-1]: 世【大】*，時【宋】【元】【明】【宮】【石】*
[^*47-2]: 世【大】*，時【宋】【元】【明】【宮】【石】*
[^48]: 故【大】，去【宋】【元】【明】【宮】
[^*47-3]: 世【大】*，時【宋】【元】【明】【宮】【石】*
[^*47-4]: 世【大】*，時【宋】【元】【明】【宮】【石】*
[^*47-5]: 世【大】*，時【宋】【元】【明】【宮】【石】*
[^*47-6]: 世【大】*，時【宋】【元】【明】【宮】【石】*

問曰：

汝受過去[^*45-1]土塵時，若有過去時，必應有未來時，以是故實有時法。

[^*45-1]: 土塵【大】*，塵土【宋】【元】【明】【宮】*

答曰：

汝不聞我先說，未來[^*47-7]世瓶，過去[^*47-8]世[^*45-2]土塵。未來[^*47-9]世不作過去[^*47-10]世，[^49]墮未來[^*47-11]世相中是未來[^*47-12]世[^50]相時，云何名過去時？以是故，過去時亦無。

[^*47-7]: 世【大】*，時【宋】【元】【明】【宮】【石】*
[^*47-8]: 世【大】*，時【宋】【元】【明】【宮】【石】*
[^*45-2]: 土塵【大】*，塵土【宋】【元】【明】【宮】*
[^*47-9]: 世【大】*，時【宋】【元】【明】【宮】【石】*
[^*47-10]: 世【大】*，時【宋】【元】【明】【宮】【石】*
[^49]: 墮【大】，〔－〕【宋】【元】【明】【宮】
[^*47-11]: 世【大】*，時【宋】【元】【明】【宮】【石】*
[^*47-12]: 世【大】*，時【宋】【元】【明】【宮】【石】*
[^50]: 相時【大】，〔－〕【宋】【元】【明】【宮】【石】

問曰：

何[^51]以無時？必應有時。現在有現在相，過去有過去相，未來有未來相。

[^51]: 以【大】，以故【宋】【元】【明】【宮】【石】

答曰：

若[^52]令一切三世時有自相，應盡是現在[^*47-13]世，無過去、未來時。若[^53]今有[^54]未來，不名未來，應[^55]當名現在。以是故，是語不然！

[^52]: 令【大】，爾【宋】【元】【明】【宮】，今【石】
[^*47-13]: 世【大】*，時【宋】【元】【明】【宮】【石】*
[^53]: 今【大】，〔－〕【宋】【元】【明】【宮】【石】
[^54]: 未來【大】，〔－〕【聖】
[^55]: 當名現在【大】，名已來【宋】【元】【明】【宮】【石】，當名已來【聖】

問曰：

過去時、未來時非現在相[^56]中行，過去[^57]時過去[^58]世中行，未來[^*47-14]世未來[^59]時中行。以是故，各各法相有時。

[^56]: 中【大】，〔－〕【宋】【元】【明】【宮】【石】
[^57]: 時【大】，時則【聖】
[^58]: 世中【大】，相【宋】【元】【明】【石】，時【宮】
[^*47-14]: 世【大】*，時【宋】【元】【明】【宮】【石】*
[^59]: 時中【大】，相【宋】【元】【明】【宮】【石】，中【聖】

答曰：

若過去[^60]復過去，則破過去相；若過去不過去，則無過去相。[^61]何以故？自相捨故。未來[^*47-15]世[^62]亦如是。以是故，時法無實，云何能生天地好醜及華果等諸物？

[^60]: 復【大】，〔－〕【宋】【元】【明】【宮】【石】
[^61]: 何以故自相捨故【大】，〔－〕【宋】【元】【明】【宮】【石】
[^*47-15]: 世【大】*，時【宋】【元】【明】【宮】【石】*
[^62]: 亦【大】，時亦【聖】

如是等種種[^63]除邪見故，不說迦羅時，說三摩耶。見陰、界、入生滅，假名為時，無別時。[^64]所謂[^65]方、時、離、合，一、異、長、短等[^66]名字，出凡人心著，謂是實有法；以是[^67]故，除[^1]棄世界名字語言法。

[^63]: 除邪見故【大】，耶見耶見除却故【聖】
[^64]: 所謂【大】，〔－〕【宮】【石】
[^65]: 方時【大】，方【宮】【石】，有方時【聖】
[^66]: 名字出【大】，亦如是【宋】【宮】【石】，名字【聖】
[^67]: 故【大】，故故【宋】【元】【明】【宮】
[^1]: 棄【大】，捨【宋】【元】【明】【宮】【聖】【石】

問曰：

若無時，云何聽「時食」、遮「非時食」[^2]是戒？

[^2]: 是【大】，為【聖】

答曰：

我先已說「世界名字法有，時非實法」，汝不應難！亦是毘[^3]尼中結戒法，是世界中實，非第一實法相，吾我法相實不可得故；亦為眾人瞋呵故，亦欲護佛法使久存，定弟子禮法故，諸[^4]三界世尊結諸戒。是中不應求：有何實？有何名字等？何者相應？何者不相應？何者是法如是相？何者是法不如是相？[^5]以是故，是事不應[^6]難！

[^3]: 尼【大】*，泥【聖】【石】*
[^4]: 三界【大】，佛【元】【明】【聖】
[^5]: 以是【大】，是以【宋】【宮】【石】
[^6]: 難【大】，難如是我聞一時五語各各義略說竟【聖】，難如是我聞【宮】【石】

問曰：

[^7]若「非時食」、「時藥」、「時衣」，[^8]皆是柯邏，何以不[^9]說三摩耶？

[^7]: 若【大】，〔－〕【宋】【宮】【石】，如【聖】
[^8]: （皆是…耶）十一字【大】，何以不言三摩耶而說迦邏【元】【明】，何以不言三摩耶而說柯邏【宋】【宮】【石】
[^9]: 說【大】，言【宋】【元】【明】【宮】【石】

答曰：

此毘[^*3-1]尼中說，白衣不得聞，外道何由[^10]得聞而生邪見！餘經通[^11]皆得聞，[^12]是故說三摩耶[^13]令其不生邪見。三摩耶[^14]詭[^15]名，時亦是假[^16]名稱。又佛法中多說三摩耶，少說[^17]柯邏，少故不應難。

[^*3-1]: 尼【大】*，泥【聖】【石】*
[^10]: 得【大】，〔－〕【宮】
[^11]: 皆得【大】，〔－〕【宋】【宮】【石】
[^12]: 是【大】，〔－〕【宋】【元】【明】【宮】【石】
[^13]: 令其不生邪見【大】，〔－〕【宋】【元】【明】【宮】【石】
[^14]: （詭名…稱）八字【大】，者假名令其不生邪見【宋】【元】【明】【石】，者假名時令其不生邪見【宮】
[^15]: 名【大】，名名【聖】
[^16]: 名【大】，〔－〕【聖】
[^17]: 柯邏【大】，迦羅【元】【明】

「[^18]如是、我、聞、一、時」[^19]五語各各義略說竟。

[^18]: 如【大】，略說如【宋】【元】【明】【宮】
[^19]: 五語各各義略說【大】，五字別義【宋】【元】【明】【宮】【石】

大智度論卷第一
