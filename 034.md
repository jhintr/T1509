[^17]大智度論釋初品中[^18]見一切佛世界義第五十一之餘(卷三十四)

[^17]: 大智度論乃至放光中說千三百十六字石山本無
[^18]: 見一切佛世界義第五十一之餘卷三十四【大】，信持第四十二卷第三十四【宋】【宮】，信持卷第三十四【元】【明】，信持卷第三十八【石】

聖者龍樹造

【經】

「[^21]復次，舍利弗！菩薩摩訶薩，十方[^22]如恒河沙等[^23]世界[^24]中諸佛所說法：已說、今說、當說，聞已，欲一切信持、自行、亦[^25]為人說[^26]者，當學般若波羅蜜！」

[^21]: （復次…薩）十字【大】，〔－〕【宋】【元】【明】【宮】
[^22]: 如【大】，〔－〕【聖】
[^23]: 世界【大】*，國土【聖乙】【聖丙】*
[^24]: 中【大】，〔－〕【聖】
[^25]: 為【大】，為他【聖】【聖乙】【聖丙】
[^26]: 者【大】，〔－〕【宋】【元】【明】【宮】

【論】

問曰：

上已說「十方諸佛所說，欲憶持不忘，當學般若」，今何以復說「信持三世佛法」？

答曰：

上說「欲憶持十方諸佛法」，未知是何法，故說十二部經是佛法，及聲聞所不聞者。

上但言「恒河沙等[^*23-1]世界諸佛」，今言「恒河沙三世諸佛法」。

[^*23-1]: 世界【大】*，國土【聖乙】【聖丙】*

又上但說「受持不忘」，不說受持利益；今言「自為，亦為他人說」，是故復說。

[^*20-1]【經】

[^*20-1]: 【經】【大】*，〔－〕【宋】【宮】*

「復次，舍利弗！菩薩摩訶薩，過去諸佛說已，未來諸佛當說，欲聞，聞已，自利亦利他人，當學般若波羅蜜！」

[^*27-1]【論】

[^*27-1]: 【論】【大】*，〔－〕【宋】【宮】*

問曰：

十方現在佛所說法，可受、可持；過去已滅，未來未有，云何可聞？

答曰：

此義先已答，今當更說。菩薩有三昧，名「觀三世諸佛三昧」，菩薩入是三昧中，悉見三世諸佛，聞其說法。譬如外道神仙，於未來世事，未有形兆、未有言說，以智慧力故，亦見、亦聞。

復次，諸菩薩力不可思議，未來世雖未有形、未有言說，而能見、能聞。或以陀羅尼力，或以今事比知過去、未來諸事。

以是故言：「欲得是者，當學般若波羅蜜。」

[^*20-2]【經】

[^*20-2]: 【經】【大】*，〔－〕【宋】【宮】*

「十方如恒河沙等諸[^*23-2]世界，中間闇處，日月所不照，欲持光明普照[^28]者，當學般若波羅蜜！」

[^*23-2]: 世界【大】*，國土【聖乙】【聖丙】*
[^28]: 者【大】，〔－〕【宋】【元】【明】【宮】

[^*27-2]【論】

[^*27-2]: 【論】【大】*，〔－〕【宋】【宮】*

菩薩從兜率天上欲降神母胎，爾時，身放光明，遍照一切[^*23-3]世界及世間幽冥之處。次後生時，光明遍照，亦復如是。初成道時、轉法輪時、般涅槃時，放大光明皆亦如是。及於餘時現大神通，放大光明。如欲說般若波羅蜜時，現大神通，以大光明遍照世間幽冥之處。如是比，處處經中說神通光明。

[^*23-3]: 世界【大】*，國土【聖乙】【聖丙】*

問曰：

此是佛力，何以[^29]故說菩薩？

[^29]: 故【大】，〔－〕【宋】【元】【明】【宮】

答曰：

今言菩薩欲得是者，當學般若波羅蜜。諸大菩薩能有是力。如遍[^1]吉菩薩，觀世音、得大勢、明網、無量[^2]光菩薩等，能有是力，身出無量光明，能照十方如恒河沙等[^*23-4]世界。又如阿彌陀佛[^*23-5]世界中，諸菩薩身出常光，照十萬由旬。

[^1]: 吉【大】，告【聖】
[^2]: 光【大】，光明【聖】
[^*23-4]: 世界【大】*，國土【聖乙】【聖丙】*
[^*23-5]: 世界【大】*，國土【聖乙】【聖丙】*

問曰：

菩薩身光如是，本以何業因緣得？

答曰：

身業清淨故身得莊嚴。如經說：「有一鬼頭似猪，臭虫從口出，身有金色光明。是鬼宿世作比丘，惡口罵詈客比丘。身持淨戒，故身有光明；口有惡言，故臭虫從口出。」如經說：「心清淨[^3]優劣，故光有上、中、下：少光、大光、光音。欲界諸天，心清淨布施、持戒，故身有光明。」

[^3]: 優【大】，憂【聖】

復次，有人憐愍眾生故，於闇處然燈，亦為供養尊像、塔、寺故，亦以明珠、戶[^4]嚮、明鏡等明淨物布施故，身有光明。

[^4]: 嚮【大】，向【元】【明】

復次，常修慈心，遍念眾生，心清淨故；又常修念佛三昧，念諸佛光明神德故，得身光明。

復次，行者常修火一切入；又以智慧光明，教化愚闇邪見眾生。以是業因緣故，得心中智慧明，身亦有光。

如是等業因緣，得身光清淨。

[^*20-3]【經】

[^*20-3]: 【經】【大】*，〔－〕【宋】【宮】*

「十方如恒河沙等世界中，無有佛名、法名、僧名；欲使一切眾生皆得正見、聞三寶音者，當學般若波羅蜜！」

[^*27-3]【論】

[^*27-3]: 【論】【大】*，〔－〕【宋】【宮】*

菩薩於先無佛法塔寺處，於中起塔，以是業因緣，後身得力成就；於無佛法眾處，讚歎三寶，令眾生入於正見。如經說：「有人於[^5]先無佛塔國土中，修立塔廟，得梵福德，梵名無量福德；以是因緣，疾得禪定；得禪定故，得無量神通；神通力故，能[^6]到十方讚歎三寶。」

[^5]: 先【大】，生【元】【明】
[^6]: 到【大】，至【宋】【元】【明】【宮】【聖】

「正見」者，若先不識三寶功德，因菩薩故得信三寶；信三寶故，信業因緣罪福；信業因緣故，信世間是縛、涅槃是解。

讚歎三寶義，如「八念」中說。

[^*20-4]【經】

[^*20-4]: 【經】【大】*，〔－〕【宋】【宮】*

「[^7]菩薩摩訶薩，欲令十方如恒河沙等[^*23-6]世界中眾生，以我力故，盲者得視、聾者得聽、狂者得念、裸者得衣、飢[^8]渴者得飽滿[^9]者，當學般若波羅蜜！」

[^7]: 菩薩摩訶薩【大】，〔－〕【宋】【元】【明】【宮】
[^*23-6]: 世界【大】*，國土【聖乙】【聖丙】*
[^8]: 渴【大】，〔－〕【聖】
[^9]: 者【大】，〔－〕【宋】【元】【明】【宮】【聖】【聖乙】【聖丙】

[^*27-4]【論】

[^*27-4]: 【論】【大】*，〔－〕【宋】【宮】*

菩薩行無礙般若波羅蜜，若得無礙解脫成佛、若作法性生身菩薩——如文殊[^10]師利等，在十住地，有種種功德具足；眾生見者，皆得如願。譬如如意珠，所欲皆得；法性生身佛及法性生身菩薩，人有見者，皆得所願，亦復如是。

[^10]: 師【大】，尸【宋】【元】【明】【宮】【聖】

復次，菩薩從初發[^11]意[^12]已來，於無量劫中，治一切眾生九十六種眼病；又於無量世中，自以眼布施眾生；又智慧光明，破邪見黑闇；又以大悲，欲令眾生所願皆得。如是業因緣，云何令眾生見菩薩身而不得眼？

[^11]: 意【大】，心【聖】
[^12]: 已【大】，以【聖】

餘事亦如是。

此諸義，如「放光」中說。[^13]

[^13]: 卷第三十五終【聖】，說次行聖本有大智度論卷第三十五九字卷末題

【經】

「復次，舍利弗！菩薩摩訶薩，若欲令十方如恒沙等[^15]世界中眾生，諸在三惡趣者，以我力故皆得人身[^16]者，當學般若波羅蜜！」

[^15]: 世界【大】*，國土【聖乙】【聖丙】【石】*
[^16]: 者【大】*，〔－〕【宋】【元】【明】【宮】*，【聖乙】【聖丙】

[^*27-5]【論】

[^*27-5]: 【論】【大】*，〔－〕【宋】【宮】*

問曰：

自以善業因緣故得人身，云何菩薩言「以我力因緣故，令三惡道中眾生皆得人身」？

答曰：

不言「以菩薩業因緣令眾生得人身」，但言「菩薩恩力因緣故得」。

菩薩以神通變化說法力故，令眾生修善得人身。如「經」中說：「二因緣發起正見：一者、外聞正法，二者、內有正念。」又如草木，內有種子、外有雨澤，然後得生。若無菩薩，眾生雖有業因緣，無由發起。以是故知諸佛菩薩所益甚多！

問曰：

云何能令三惡道中眾生皆得解脫？佛尚不能，何況菩薩！

答曰：

菩薩心願欲爾，[^17]則無過咎。

[^17]: 則【大】，〔－〕【石】

又多得解脫，故言「一切」。如諸佛及大菩薩身遍出無量光[^18]明，從是光明出無量化身，遍入十方三惡道中：令地獄火滅湯冷，其中眾生心清淨故，生天上、人中；令餓鬼道飢渴飽滿，開發善心，得生天、人中；令畜生道隨意得食，離諸恐怖，開發善心，亦得生天、人中。如是名為「一切三惡道得解脫」。

[^18]: 明【大】，〔－〕【宋】【宮】

問曰：

如餘經說「生天、人中」，此何以但說「皆得人身」？

答曰：

於人中得修大功德，亦受福樂；天上多著樂故，不能修道。以是故願令皆得人身。

復次，菩薩不願眾生但受福樂，欲令得解脫，常樂涅槃，以是故不說生天上。

[^*14-1]【經】

[^*14-1]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「欲令十方如恒河沙等世界中眾生，以我力故，立於戒、三昧、智慧、解脫、解脫知見，令得須陀洹果，乃至阿耨多羅三藐三菩提[^19]者，當學般若波羅蜜！」

[^19]: 者【大】，〔－〕【宋】【元】【明】【宮】【聖乙】【聖丙】【石】

[^*27-6]【論】

[^*27-6]: 【論】【大】*，〔－〕【宋】【宮】*

問曰：

先已說此五眾、道果，今何以更說？

答曰：

上說但是聲聞法，從須陀洹乃至無餘涅槃；今雜說三乘：聲聞、辟支佛，乃至阿耨多羅三藐三菩提。

[^*14-2]【經】

[^*14-2]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「復次，舍利弗！菩薩摩訶薩欲學諸佛威儀[^*16-1]者，當學般若波羅蜜！」

[^*16-1]: 者【大】*，〔－〕【宋】【元】【明】【宮】*，【聖乙】【聖丙】

[^*27-7]【論】

[^*27-7]: 【論】【大】*，〔－〕【宋】【宮】*

問曰：

何等是諸佛威儀？

答曰：

威儀名身四動止。譬如[^20]象王，迴身而觀；行時足離地四指，雖不蹈地而輪跡現；不遲不疾，身不傾動；常舉右手安慰眾生；結[^21]加[^22]趺坐，其身正直；常偃右脇，累膝而臥；所敷草蓐，齊整不亂；食不著味，美惡等一；若受人請，默然無[^1]違；言辭柔[^2]渜，方便利益，不失時節。

[^20]: 象【大】*，𠌵【石】*
[^21]: 加【大】，跏【宋】【元】【宮】
[^22]: 趺【大】，夫【石】
[^1]: 違【大】，言【宋】【元】【明】【宮】【聖乙】，〔－〕【聖丙】
[^2]: 渜【大】，軟【宋】【元】【明】【宮】

復次，法身佛威儀者，過東方如恒河沙等[^*15-1]世界以為一步；梵音說法，亦復如是。

[^*15-1]: 世界【大】*，國土【聖乙】【聖丙】【石】*

法身佛相義，如先說。

[^*14-3]【經】

[^*14-3]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「[^3]復次，菩薩摩訶薩欲得如[^*20-1]象王視觀[^*16-2]者，當學般若波羅蜜！菩薩作是願：『使我行[^4]時離地四指，[^5]足不蹈地。我當共四天王[^6]天乃至阿迦[^7]尼吒天、無量千萬億諸天眾圍繞恭敬，至菩提樹下』[^*16-3]者，當學般若波羅蜜！」

[^3]: 復次【大】，〔－〕【宋】【元】【明】【宮】
[^*20-1]: 象【大】*，𠌵【石】*
[^*16-2]: 者【大】*，〔－〕【宋】【元】【明】【宮】*，【聖乙】【聖丙】
[^4]: 時【大】，時足【聖乙】【聖丙】
[^5]: 足【大】，而【聖乙】【聖丙】，〔－〕【石】
[^6]: 天【大】，〔－〕【聖乙】【石】
[^7]: 尼【大】*，貳【宋】【宮】，膩【元】【明】，[^(〦/日)*戈]【聖乙】【石】*
[^*16-3]: 者【大】*，〔－〕【宋】【元】【明】【宮】*，【聖乙】【聖丙】

[^*27-8]【論】

[^*27-8]: 【論】【大】*，〔－〕【宋】【宮】*

「如[^*20-2]象王視」者，若欲迴身觀時，舉身俱轉。

[^*20-2]: 象【大】*，𠌵【石】*

大人相者，身心專一；是故若有所觀，身心俱迴。譬如師子有所搏撮，不以小物故而改其壯勢；佛亦如是，若有所觀、若有所說，身與心俱，常不分散。所以者何？從無數劫來，集一心法；以是業因緣故，[^8]頂骨與身為一，無有分[^9]解。

[^8]: 頂【大】，頭【元】【明】
[^9]: 解【大】，別【宮】

又以世世破憍慢故，不輕眾生，觀則俱轉。如「尼[^10]陀阿[^11]波[^12]陀那」中說：舍婆提國除糞人，而佛以手摩頭，教令出家，猶不輕之。

[^10]: 陀【大】，他【宋】【元】【明】【宮】
[^11]: 波【大】，婆【聖乙】【聖丙】
[^12]: 陀【大】，阿【宋】【元】【明】【宮】

「足離地四指」者，佛若常飛，眾生疑怪，謂佛非是人類，則不歸附；若足到地，則眾生以為與常人不異，不生敬心。是故雖為行地，四指不到而輪跡現。

問曰：

如佛常放[^13]丈光、足不到地，眾生何[^14]以故不盡敬附？

[^13]: 丈【大】，大【宋】【元】【明】【宮】
[^14]: 以【大】，〔－〕【聖乙】【聖丙】【石】

答曰：

眾生無量劫中積罪甚重，無明垢深，於佛生疑，謂是幻師，以術誑人；或言：「足不蹈地，生性自爾，如鳥能飛，有何奇特！」或有眾生罪重因緣故，不見佛相，直謂大威德沙門而已；譬如人重病欲死，名藥美食，皆謂臭穢，是故不盡敬附。

「共四天[^15]王，乃至阿迦[^*7-1]尼吒無量千萬億諸天眾，恭敬圍繞至菩提樹下」者，是諸佛常法。佛為世尊，至菩提樹下，欲破二種魔：一者結使魔、二者自在天子魔，欲成一切智；是諸天眾，云何不恭敬侍送？

[^15]: 王【大】，王天【宋】【元】【明】【宮】
[^*7-1]: 尼【大】*，貳【宋】【宮】，膩【元】【明】，[^(〦/日)*戈]【聖乙】【石】*

又諸天世世[^16]佐助擁護菩薩，乃至出家時，令諸宮人婇女，淳[^17]惛而臥，[^18]捧馬足踰城出。今日事辦，我[^19]等當共侍送至菩提樹下。

[^16]: 佐【大】，〔－〕【宮】
[^17]: 惛【大】，婚【聖乙】【聖丙】，昏【石】
[^18]: 捧【大】，奉【聖乙】【聖丙】【石】
[^19]: 等【大】，〔－〕【宋】【元】【明】【宮】

問曰：

何以不說剎利、婆羅門等無量人侍送，而但說「諸天」？

答曰：

佛獨於深林中求菩提樹，非是人行處，是故不說。

又以人無天眼、他心智故，不知佛當成道，是故不說。

復次，諸天貴於人，故但說天。

復次，諸佛常樂閑靜處，諸天能隱身不[^20]現，不妨閑靜，是故但說諸[^21]天從。

[^20]: 現【大】，見【元】【明】
[^21]: 天【大】，天侍【宋】【元】【明】【宮】【聖乙】【聖丙】，天待【石】

復次，菩薩見五比丘捨菩薩而去，而菩薩獨至樹下，是故作是願。

[^*14-4]【經】

[^*14-4]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「『我當於菩提樹下坐，四天王天乃至阿迦[^*7-2]尼吒天，以天衣為座』者，當學般若波羅蜜！」

[^*7-2]: 尼【大】*，貳【宋】【宮】，膩【元】【明】，[^(〦/日)*戈]【聖乙】【石】*

[^*27-9]【論】

[^*27-9]: 【論】【大】*，〔－〕【宋】【宮】*

問曰：

如經說「佛敷草樹下坐而成佛道」，今云何願言「以天衣為座」？

答曰：

聲聞經中說敷草。摩訶衍經中隨眾生所見——或有見敷草樹下，或見敷天綩綖——隨其福德多少，所見不同。

復次，生身佛把草樹下；法性生身佛以天衣為座，或勝天衣。

復次，佛於深林樹下成佛，林中人見，則奉佛草。若貴人見者，當以所貴衣服為座；但林中無貴人故，時諸龍神天，各以妙衣為座。

四天王衣重二兩；忉利天衣重一兩；夜摩天衣重十八銖；兜[^22]率天衣重十二銖；化樂天衣重六銖；他化自在天衣重三銖。色界天衣無重相。

[^22]: 率【大】，率陀【宋】【元】【明】【宮】【聖乙】【聖丙】

欲界天衣從樹邊生，無縷無織；譬如薄氷，光曜明淨，有種種色。色界天衣，純金色光明，不可稱知。

如是等寶衣敷座，菩薩坐上，成阿耨多羅三藐三菩提。

問曰：

何以但說諸天敷衣，不說十方諸大菩薩為佛敷座？諸菩薩等，佛將成道時，皆為佛敷座——或廣長一由旬，十百千萬億乃至無量由旬；高亦如是。

此諸寶座，是菩薩無漏福德生故，是諸天目所不見，何況手觸！十方三世諸佛，降魔得道，莊嚴佛事，皆悉照見，譬如明鏡；如是妙座，何以不說？

答曰：

般若波羅蜜有二種：一者、與聲聞、菩薩、諸天共說，二者、但與十住具足菩薩說。是般若波羅蜜中，應說菩薩為佛敷座。所以者何？諸天知佛恩，不及一生、二生諸大菩薩；如是，菩薩云何不以神通力而供養佛！是中合聲聞說，是故不說。

[^*14-5]【經】

[^*14-5]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「『我得阿耨多羅三藐三菩提[^23]時，行、住、坐、臥處，欲使悉為金[^24]剛』[^25]者，當學般若波羅蜜！」

[^23]: 時【大】，時欲得【聖乙】【聖丙】【石】
[^24]: 剛【大】*，鋼【聖乙】*
[^25]: 者【大】，〔－〕【聖乙】【石】

[^*27-10]【論】

[^*27-10]: 【論】【大】*，〔－〕【宋】【宮】*

問曰：

何以故佛四威儀中，地悉為金剛？

答曰：

有人言：菩薩至菩提樹下時，於此處坐，得阿耨多羅三藐三菩提；爾時菩薩入諸法實相中，無有地能舉是菩薩。所以者何？地皆是眾生虛誑業因緣報故有，是故不能舉。菩薩欲成佛時，實相智慧身，是時坐處變為金[^*24-1]剛。

[^*24-1]: 剛【大】*，鋼【聖乙】*

有人言：土在金輪上，金輪在金[^*24-2]剛上，從金[^*24-3]剛際出，如蓮花臺，直上持菩薩坐處，令不陷沒；以是故，[^26]此道場坐處名為金[^*24-4]剛。

[^*24-2]: 剛【大】*，鋼【聖乙】*
[^*24-3]: 剛【大】*，鋼【聖乙】*
[^26]: 此【大】，以【宮】
[^*24-4]: 剛【大】*，鋼【聖乙】*

有人言：成佛道已，四種威儀處，悉變成金[^*24-5]剛。

[^*24-5]: 剛【大】*，鋼【聖乙】*

問曰：

金[^*24-6]剛亦是眾生虛誑業因緣有，云何能舉佛？

[^*24-6]: 剛【大】*，鋼【聖乙】*

答曰：

金[^*24-7]剛雖是虛誑所成，於地最為牢固，更無勝者。金剛下水，諸大龍王以此堅固物，奉獻於佛。

[^*24-7]: 剛【大】*，鋼【聖乙】*

亦是佛宿世業因緣故，得此安立處。

又復佛變金剛及四大令為虛空，虛空不誑，佛智慧亦不誑；二事既同，是故能舉。

[^*14-6]【經】

[^*14-6]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「復次，舍利弗！菩薩摩訶薩欲出家日即成阿耨多羅三藐三菩提；即是日轉法輪。轉法輪時，無量阿僧祇眾生遠塵離垢，諸法中得法眼淨；無量阿僧祇眾生，一切法不受故，諸漏心得解脫；無量阿僧祇眾生於阿耨多羅三藐三菩提得不退轉[^*16-4]者，當學般若波羅蜜！」

[^*16-4]: 者【大】*，〔－〕【宋】【元】【明】【宮】*，【聖乙】【聖丙】

[^*27-11]【論】

[^*27-11]: 【論】【大】*，〔－〕【宋】【宮】*

或有菩薩，於惡世邪見眾生中，為除眾生邪見故，自行勤苦甚難之行。如釋迦文佛於漚樓頻螺樹林中，食一麻一米。諸外道言：「我等先師，雖修苦行，不能如是六年勤苦！」

又復有[^1]人謂佛先世惡業，今受苦報。有菩薩謂佛為實受是苦，是故發心：「我當即以出家日成佛。」

[^1]: 人【大】，人言【聖乙】【石】

又有菩薩於好世出家，如大通惠求佛道，結[^2]加趺坐，經十小劫乃得成佛。菩薩聞是已，發心言：「願我以出家日即[^3]得成佛。」

[^2]: 加【大】，跏【明】
[^3]: 得【大】，〔－〕【石】

有菩薩成佛已，不即轉法輪。如然燈佛，成佛已，十二年但放光明，人無識者，而不說法。又如須扇多佛，成[^4]佛[^5]已，無受化者，作化佛留住一劫，說法度人，自身滅度。又如釋迦文佛，成佛已，五十七日不說法。菩薩聞是已，「願我成佛已，即轉法輪」。

[^4]: 佛【大】，佛時【聖乙】【石】
[^5]: 已【大】，以【聖乙】

有佛度眾生有限數，如釋迦文佛轉法輪時，憍陳如一人得初道，八萬諸天諸法中得法眼淨。菩薩聞是已，作是願：「我轉法輪時，令無量阿僧祇人遠塵離垢，諸法中得法眼淨。」

以釋迦文佛初轉法輪時，一比丘及諸天皆得初道，而無一人得阿羅漢及菩薩道者；是故菩薩願言：「我作佛時，當使無量阿僧祇眾生一切法不受[^6]故，諸漏心得解脫，及無量阿僧祇眾生於阿耨多羅三藐三菩提得不退轉。」

[^6]: 故【大】，〔－〕【宋】【元】【明】【宮】

問曰：

若一切佛神力、功德、度眾生皆等，此菩薩何以作此願？

答曰：

一佛能變作無量阿僧祇身而度眾生，而[^*15-2]世界有嚴淨[^7]者、有不嚴淨者。菩薩若見、若聞是諸佛有苦行難得佛者，有不即轉法輪者，有如釋迦[^8]牟尼佛六年苦行成道；又聞初轉法輪時，未有得阿羅漢道者，何況得菩薩道！是故菩薩未聞諸佛力等，故作是願。然諸佛神力、功德，平等無[^9]異。

[^*15-2]: 世界【大】*，國土【聖乙】【聖丙】【石】*
[^7]: 者【大】，〔－〕【石】
[^8]: 牟【大】，文【石】
[^9]: 異【大】，量【宋】【元】【明】

[^*14-7]【經】

[^*14-7]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「我得阿耨多羅三藐三菩提時，以無量阿僧祇聲聞為僧；我一說法時，便於座上盡得阿羅漢[^10]者，當學般若波羅蜜！」

[^10]: 者【大】，〔－〕【宋】【元】【明】【宮】【聖乙】【石】

[^*27-12]【論】

[^*27-12]: 【論】【大】*，〔－〕【宋】【宮】*

有佛以聲聞[^11]為僧，有數有限。如釋迦文尼佛，[^12]千二百五十比丘為僧。彌勒佛，初會僧九十九億，第二會九十六億，第三會九十三億。如是等諸佛僧，各各有限有數不同。以是故，菩薩願言：「我當以無量阿僧祇聲聞為僧。」

[^11]: 為【大】，〔－〕【石】
[^12]: 千【大】，以【聖乙】

有佛為眾生說法，一說法得初道，異時更說，得二道、三道、第四道。如釋迦文尼佛為五比丘說法，得初道，異日得阿羅漢道；如舍利弗得初道，經半月然後得阿羅漢道；摩訶迦葉見佛得[^13]初道，過八日已得阿羅漢；如阿難得須陀洹道，二十五歲供養佛已，佛般涅槃後得阿羅漢。如是等諸阿羅漢，不一時得四道。以是故菩薩願言：「我一說法時，便於座上盡得阿羅漢。」

[^13]: 初【大】，〔－〕【宮】

[^*14-8]【經】

[^*14-8]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「我當以無量阿僧祇菩薩摩訶薩為僧；我一說法時，無量阿僧祇菩薩皆得阿鞞跋致！」

[^*27-13]【論】

[^*27-13]: 【論】【大】*，〔－〕【宋】【宮】*

菩薩所以作此願者，諸佛多以聲聞為僧，無別菩薩僧。如彌勒菩薩、文殊師利菩薩等，以釋迦文佛無別菩薩僧，故入聲聞僧中次第坐。有佛為一乘說法，純以菩薩為僧。有佛聲聞、菩薩雜以為僧；如阿彌陀佛國，菩薩僧多，聲聞僧少。以是故，願以無量菩薩為僧。

有佛初轉法輪時，無有人得阿鞞跋致，以是故，菩薩願言：「我一說法，無量阿僧祇人得阿鞞跋致。」

[^*14-9]【經】

[^*14-9]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「欲得壽命無量、光明具足者，當學般若波羅蜜！」

[^*27-14]【論】

[^*27-14]: 【論】【大】*，〔－〕【宋】【宮】*

諸佛壽命，有長、有短。如鞞婆尸佛，壽八萬四千歲；如拘樓餐陀佛，壽六萬歲；迦那伽牟尼佛，壽三萬歲；迦葉佛，壽二萬歲；釋迦文佛，壽百歲，少有過者；彌勒佛，壽八萬四千歲。如釋迦文佛常光一丈，彌勒佛常光十里。

諸佛壽命、光明，各有二種：一者、隱藏，二者、顯現；一者、真實，二者、為眾生故隱藏。真實者，無量、顯現；為眾生者，有限有量。

實佛壽不應短。所以者何？諸佛長壽業因緣具足故。

如婆伽梵宿世救一聚落人命，故得無量阿僧祇壽命。梵世中壽法不過半劫，而此梵天壽獨無量，以是故生邪見言：「唯我常住！」佛到其所，破其邪見，說其本緣：救一聚落，其壽乃爾。何況佛世世救無量阿僧祇眾生：或以財物救濟，或以身命代死，云何壽限不過百歲？

又不殺生戒是長壽業因緣；佛以大慈眾生，愛徹骨髓，常能為眾生故死，何況殺生！

又以諸法實相智慧真實不誑故，亦是長壽因緣。菩薩以般若波羅蜜和合持戒諸功德故，得[^1]壽命無量，何況佛世世具足此諸無量功德而壽命有限！

[^1]: 壽命【大】，受【聖乙】

復次，如一切色中，佛身第一；一切心中，佛心第一；以是故，一切壽命中，佛壽亦應第一。如世俗[^2]人言：「人生於世，以壽為貴。」佛為人中之上，壽亦應長！

[^2]: 人【大】，又【宮】

問曰：

佛雖有長壽業因緣，生於惡世，故壽命便短；以此短壽，能具佛事，何用長為？又佛以神通力故，一日之中能具佛事，何況百歲！

答曰：

此間閻浮提惡，故佛壽應短。餘處好，故佛壽應長。

問曰：

若然者，菩薩於此閻浮提淨飯王宮生，出家成道，是實佛；餘處皆是神通力變化作佛，以度眾生？

答曰：

此言非也！所以者何？餘處閻浮提，亦各各言：「我國是實佛，餘處為變化。」何以知之？若餘處國土，自知是化佛，則不肯信受教戒。

又[^3]如餘國土人壽命一劫，若佛壽百歲，於彼裁無一日，眾生則起輕慢，不肯受教；彼則以一劫為實佛，以此為變化[^4]化。如「首楞[^5]嚴經」說：「神通遍照佛，壽七百[^6]千阿僧祇劫。佛告文殊尸利：『彼佛則是我身。』彼佛亦言：『釋迦文佛則是我身。』」

[^3]: 如【大】，知【聖乙】
[^4]: 化【大】，〔－〕【宋】【元】【明】【宮】【聖乙】【石】
[^5]: 嚴【大】，嚴三昧【明】
[^6]: 千【大】，〔－〕【元】【明】

以是故知，諸佛壽命實皆無量，為度人故，現有長短。

汝言：「釋迦文佛，以神通力故，所度眾生與[^7]人壽不異者，則不須百歲，一日之中可具足佛事！」

[^7]: 人【大】，久【宋】【元】【明】【聖乙】【石】

如阿難一時心生是念：「如然燈世尊、一切勝佛、鞞婆尸佛，出於好世，壽命極多，能具佛事；我釋迦文佛出生惡世，壽命極短，將無世尊不能具足佛事耶？」

爾時，世尊入日出三昧，從身變化出無量諸佛及無量光明，普至十方；一一化佛在諸[^*15-3]世界，各作佛事：或有說法、或現神通、或現三昧、或現飯食。如是之比種種因緣，施作佛事而度眾生。

[^*15-3]: 世界【大】*，國土【聖乙】【聖丙】【石】*

從三昧起，告阿難曰：「汝悉見聞是事不？」

阿難言：「唯然！已見！」

佛告阿難：「佛以如是神力，能具佛事不？」

阿難言：「假令佛壽一日，大地草木悉為可度眾生，則能度盡，何況百歲！」

以是故知，諸佛壽命皆悉無量，為度人故，現有長短。譬如日出，影現於水，隨水大小，水大則影久，水小則速滅；若照琉璃、頗[^8]梨珠山，影則久住。又如火燒草木，然少則速滅，然多則久住；不可以滅處無火故，謂多然處亦無。

[^8]: 梨【大】，𥟦【聖乙】

[^9]光明長短義，亦如是。

[^9]: 光【大】，無量光【宋】【元】【明】【宮】

[^10]大智度論釋初[^11]品中信持無三毒義[^12]第五十二

[^10]: （大智…二）十八字【大】，〔－〕【元】【明】【宮】【聖乙】【石】
[^11]: 品【大】，〔－〕【宋】
[^12]: 第五十二【大】，品第四十三【宋】

[^*14-10]【經】

[^*14-10]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「我成阿耨多羅三藐三菩提時，[^*15-4]世界中無有婬欲、瞋恚、愚癡，亦無三毒之名。一切眾生成就如是智慧，善施、善戒、善定、善梵行、善不嬈眾生[^*16-5]者，當學般若波羅蜜。」

[^*15-4]: 世界【大】*，國土【聖乙】【聖丙】【石】*
[^*16-5]: 者【大】*，〔－〕【宋】【元】【明】【宮】*，【聖乙】【聖丙】

[^*27-15]【論】

[^*27-15]: 【論】【大】*，〔－〕【宋】【宮】*

問曰：

若[^*15-5]世界無三毒、亦無三毒名者，佛為何等故出生其國？

[^*15-5]: 世界【大】*，國土【聖乙】【聖丙】【石】*

答曰：

貪欲、瞋恚、愚癡名為三不善根，是欲界繫法。佛若說貪欲、瞋恚、愚癡，是欲界繫不善；若說染愛、無明，是則通三界。有佛[^*15-6]世界純諸[^13]欲人，為是眾生故，菩薩願言：「我成佛時，國無三毒及三毒之名。」

[^*15-6]: 世界【大】*，國土【聖乙】【聖丙】【石】*
[^13]: 欲【大】，離欲【宋】【元】【明】【宮】【聖乙】【石】

復有清淨佛國，純阿鞞跋致、法性生身菩薩，無諸煩惱，唯有餘習，是故言「無三毒之名」。

若有人言：如菩薩願言「我當度一切眾生」，而眾生實不盡度；此亦如是，欲令世界無三毒之名，亦應實有三毒不盡。若無三毒，何用佛為？如地無大闇，則不須日照。如經所說：「若無三法則佛不出世，若三法不斷則不得離老、病、死。」「三法」者則是三毒，如「三法經」，此中應廣說。

復次，有[^*15-7]世界，眾生分別諸法是善、是不善，是縛、是解等，於一相寂滅法中而生戲論；菩薩以是故願言：「令我[^*15-8]世界[^14]中眾生不生三毒，知三毒實相即是涅槃。」

[^*15-7]: 世界【大】*，國土【聖乙】【聖丙】【石】*
[^*15-8]: 世界【大】*，國土【聖乙】【聖丙】【石】*
[^14]: 中【大】，〔－〕【宋】【元】【明】【宮】

問曰：

一切眾生[^15]得如是智慧，是何等智慧？

[^15]: 得【大】，〔－〕【宋】【元】【明】【宮】

答曰：

智慧是世間正見。世間正見中，說有布施、有罪福、有今世後世、有阿羅漢。信罪福故，能善布施。信有阿羅漢故，能善持戒、善禪定、善梵行。得正見力故，能善不嬈眾生。

世間正見是無漏智慧根本，以是故說「國中無三毒之名」。貪欲有二種：一者、邪貪欲，二者、貪欲。瞋[^16]恚有二種：一者、邪瞋恚，二者、瞋恚。愚癡有二種：一者、邪見愚癡，二者、愚癡。是三種邪毒眾生難可化度，餘三易度。

[^16]: 恚【大】，毒【宮】

「無三毒名」者，無[^17]邪三毒之名。

[^17]: 邪三【大】，三邪【宮】

「善布施」等五事，如上「==放光品==」[^18]中說。

[^18]: 中【大】，中美【聖乙】【石】

[^*14-11]【經】

[^*14-11]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「使我般涅槃後，法無滅盡，亦無滅盡之名，當學般若波羅蜜。」

[^*27-16]【論】

[^*27-16]: 【論】【大】*，〔－〕【宋】【宮】*

問曰：

佛為法[^1]王尚自滅度，云何言「法無滅盡」？

[^1]: 王【大】*，主【宋】【元】【明】【宮】*【聖乙】【石】

答曰：

如上[^2]說，是菩薩願事不必實。一切有為法，從因緣和合生，云何常住而不滅？佛如日明，法如日沒餘光，云何日沒而餘光不滅？但久住故，無能見滅者，故名不滅。

[^2]: 說【大】，所說【宋】【元】【明】【宮】

復次，[^3]是菩薩見諸佛法住有多有少，如迦葉佛法住七日，如釋迦牟尼佛法住千歲；是故菩薩發是願言：「法雖有為，願令相續不滅；如火得薪，相傳不絕。」

[^3]: 是【大】，〔－〕【宋】【元】【明】【宮】

復次，諸法實相名為佛法。是實法相，不生不滅、不斷不常、不一不異、不來不去、不受不動、不著不依、無所有，如涅槃相。法相如是，云何有滅？

問曰：

[^4]法相如是者，一切佛法皆應不滅！

[^4]: 法相【大】，若【宋】【宮】

答曰：

如所言，諸法實相無有滅者。有人憶想分別取諸法相、壞實法相，用二法說，是故有滅；實相法中無有滅也。

復次，[^5]行般若波羅蜜無礙法、集無量功德故，隨其本願，法法相續，無有見其滅者；譬如仰射虛空，箭去極遠，[^6]人雖不見，要必當墮。

[^5]: 行【大】，〔－〕【宋】【元】【明】【宮】
[^6]: 人【大】，〔－〕【宮】

[^*14-12]【經】

[^*14-12]: 【經】【大】*，〔－〕【宋】【宮】*，卷第三十六首【石】，經前行石山本有釋初品中信持品之餘三十六

「『我得阿耨多羅三藐三菩[^7]提時，十方如恒河沙等[^*15-9]世界中眾生聞我名者，必得阿耨多羅三藐三菩提。』欲得如是[^8]等功德[^*16-6]者，當學般若波羅蜜。」

[^7]: 提【大】，提記【聖乙】
[^*15-9]: 世界【大】*，國土【聖乙】【聖丙】【石】*
[^8]: 等【大】，〔－〕【聖乙】【石】
[^*16-6]: 者【大】*，〔－〕【宋】【元】【明】【宮】*，【聖乙】【聖丙】

[^*27-17]【論】

[^*27-17]: 【論】【大】*，〔－〕【宋】【宮】*

問曰：

有人生值佛世，在佛法中，或墮地獄者，如提婆達、俱迦[^9]利、訶多釋子等，[^10]三不善法覆心故墮地獄。此中云何言「去佛如恒河沙等[^*15-10]世界，但聞佛名便得道」耶？

[^9]: 利訶【大】，梨訶【宋】【元】【明】【宮】【聖乙】【石】
[^10]: 三【大】，五【元】【明】
[^*15-10]: 世界【大】*，國土【聖乙】【聖丙】【石】*

答曰：

上已說有二種佛：一者、法性生身佛，二者、隨眾生優劣現化佛。為法性生身佛故，說「乃至聞名得度」；為隨眾生現身佛故，說「雖共佛住，隨業因緣有墮地獄者」。

法性生身佛者，無事不濟、無願不滿。所以者何？於無量阿僧祇劫積集一切善本功德，一切智慧無礙具足，為眾聖主，諸天及大菩薩希能見者。譬如如意寶珠難見、難得，若有見者，所願必果。如喜見藥，其有見者，眾患悉除。如轉輪聖王，人有見者，無不富足。如釋提桓因，有人見者，隨願悉得。如梵天[^*1-1]王，眾生依附，恐怖悉除。如人念[^11]觀世音菩薩[^12]名者，悉脫[^13]厄難。是事尚爾，何況諸佛法性生身！

[^*1-1]: 王【大】*，主【宋】【元】【明】【宮】*【聖乙】【石】
[^11]: 觀【大】，光【聖乙】
[^12]: 名者【大】，〔－〕【宋】【元】【明】【宮】
[^13]: 厄【大】，危【宋】【元】【明】【宮】

問曰：

釋迦文佛亦是法性生身分，無有異體；何以故佛在世時，有作五逆罪人、飢餓、賊盜如是等惡？

答曰：

釋迦文佛本誓：「我出惡世，欲以道法度脫眾生，不為富貴世樂故出。」若佛以力與之則無事不能。

又亦是眾生福德力薄、罪垢深重故，不得隨意度脫。

又今佛但說清淨涅槃，而眾生譏論誹謗言：「何以多畜弟子化導人民？此亦是繫縛法。」但以涅槃法化猶尚譏謗，何況雜以世樂！

如提婆達欲令足下有千輻相輪故，以鐵作模燒而[^14]爍之，[^*14-1]爍已，足壞，身惱大[^15]呼。爾時阿難聞已涕泣白佛：「我兄欲死，願佛哀救！」佛即伸手就摩其身，發至誠言：「我看羅睺羅與提婆達等者，彼痛當滅。」是時提婆達眾痛即除；執手觀之，知是佛手，便作是言：「淨飯王子以此醫術足自生活。」佛告阿難：「汝觀提婆達[^16]不？用心如是，云何可度？」

[^14]: 爍【大】*，烙【元】【明】*
[^*14-1]: 爍【大】*，烙【元】【明】*
[^15]: 呼【大】，號【元】【明】
[^16]: 不【大】，〔－〕【聖乙】

若好世人則無是咎。如是眾生，若以世樂，不得度也。是事種種因緣上已廣說。

以是故說：「聞佛名有得道者，有不得者。」

復次，佛身無量阿僧祇種種不同：有佛為眾生說法令得道者；有佛放無量光明，眾生遇之而得道者；有以神通變化指示其心而得道者；有佛但現色身而得道者；有佛遍身毛孔出眾妙香，眾生聞之而得道者；有佛以食與眾生令得道者；有佛眾生但念而得道者；有佛能以一切草木之聲而作佛事令眾生得道者；有佛眾生聞名而得道者，為是佛故說言：「我作佛時，其聞名者皆令得度。」

復次，聞名，不但[^17]以名便得道也；聞已修道，然後得度。如須達長者，初聞佛名，內心驚喜，詣佛聽法而能得道。又如貰夷羅婆羅門，從雞[^18]泥耶結髮梵志所初聞佛名，心即驚喜，直詣佛所，聞法得道。是但說聞名，聞名為得道因緣，非得道也。

[^17]: 以【大】，以聞【石】
[^18]: 泥【大】，尼【聖乙】

問曰：

此經言「聞諸佛名即時得道」，不言「聞名已修道乃得」。

答曰：

今言「即時」，不言「一心中」；但言更無異事[^19]聞之，故言「即時」。譬如經中說：「修慈心時即修七覺意。」

[^19]: 聞【大】，間【元】【明】【聖乙】【石】

難者言：「慈三昧，有漏，是緣眾生法，云何[^20]得即時修七覺？」

[^20]: 得【大】，〔－〕【宋】【元】【明】【宮】

答者言：「從慈起已即修七覺，更無餘法，故言即時。即時有二種：一者、同時，二者、雖久，更無異法。即是心而得修七覺亦[^21]名即時。」

[^21]: 名即【大】，即名【聖乙】

復次，有眾生福德淳熟、結使心薄，應當得道，若聞佛名，即時得道。

又復以佛威力故，聞即得度；譬如熟癰，若無治者，得小因緣而便自潰；亦如熟果，若[^1]人無取，微風因緣，便自[^A1]墮落；譬如新淨白[^2]㲲易為受色。為是人故，說若聞佛名即時得道。譬如鬼神著人，聞仙人呪名，即時捨去。

[^1]: 人無【大】，無人【宋】【元】【明】【宮】【聖乙】【石】
[^A1]: 墮【CB】【麗-CB】，隨【大】(cf. K14n0549_p0849b02; T54n2131_p1125c26)
[^2]: 㲲【大】，疊【聖乙】【石】

問曰：

過如恒河沙等[^*15-11]世界，誰傳此名令彼得聞？

[^*15-11]: 世界【大】*，國土【聖乙】【聖丙】【石】*

答曰：

佛以神力舉身毛孔放無量光明，一一光上皆有寶華，一一華上皆有坐佛，一一諸佛各說妙法以度眾生，又說諸佛名字，以是故聞。如「==放[^3]光==」中說。

[^3]: 光【大】，光品【明】【聖乙】【石】

復次，諸大菩薩以本願欲至無佛法處稱揚佛名，如此品[^4]中說者，[^5]是故得聞。復有大功德人從虛空中聞佛名號，如薩陀波[^6]崙菩薩。又有從諸天聞，或從樹木音聲中聞，或從夢[^7]中。

[^4]: 中【大】，〔－〕【聖乙】【石】
[^5]: 是【大】，是是【石】
[^6]: 崙【大】，輪【聖乙】【石】
[^7]: 中【大】，中聞【宋】【元】【明】【宮】

復次，諸佛有不可思議力[^8]故自往語，或以聲告。

[^8]: 故【大】，或【明】【聖乙】【石】

又如菩薩作願誓度一切眾生，以是故說：「我成佛時，過如恒河沙等[^*15-12]世界眾生聞我名皆得成佛。欲得是者，當學般若波羅蜜。」

[^*15-12]: 世界【大】*，國土【聖乙】【聖丙】【石】*

問曰：

上欲得諸功德及諸所願，是諸事皆是眾行和合所成，何以故但說「當學般若波羅蜜」？

答曰：

是經名「般若波羅蜜」，佛欲解說其事，是故品品中皆讚般若波羅蜜。

復次，般若波羅蜜是諸佛母，父母之中母功最重，是故佛以般若為母、般[^9]舟三昧為父。三昧[^10]唯能攝持亂心令智慧得成，而不能觀諸法實相。般若波羅蜜能遍觀諸法分別實相，無事不達、無事不成；功德大故，名之為母。以是故，行者雖行六波羅蜜及種種功德和合能具眾願，而但說「當學般若波羅蜜」。

[^9]: 舟【大】，周【宋】【宮】
[^10]: 唯【大】，〔－〕【宋】【元】【明】【宮】

復次，如「般若」後品中說：「若無般若波羅蜜，餘五事不名波羅蜜。」雖普修眾行，亦不能滿具諸願；如種種畫[^11]彩，若無膠者，亦不中用。眾生從無始世界中來，雖修布施、持戒、忍辱、精進、一心、智慧，受世間果報已而復還盡。所以者何？離般若波羅蜜故。今以佛恩，以般若波羅蜜修行六事故得名波羅蜜，成就佛道，使佛佛相續而無窮盡。

[^11]: 彩【大】，綵【宋】【元】【明】【宮】

復次，菩薩行般若波羅蜜時，普觀諸法皆空，空亦復空，滅諸觀，得無礙般若波羅蜜，以大悲方便力還起諸功德業；此清淨業因緣故，無願不得。餘功德離般若波羅蜜，無有無礙智慧，云何言「欲得諸願，當學檀波羅蜜等」？

復次，又以五波羅蜜離般若，不得波羅蜜名字；五波羅蜜如盲，般若波羅蜜如眼；五波羅蜜如坏瓶盛水，般若波羅蜜如[^12]盛熟瓶；五波羅蜜如鳥無[^13]兩翼，般若波羅蜜如有翼之鳥。

[^12]: 盛【大】，成【宋】【元】【明】【宮】【聖乙】【石】
[^13]: 兩【大】，羽【聖乙】

如是等種種因緣故，般若波羅蜜能成大事，以是故言：「欲得諸功德及願，當學般若波羅[^14]蜜。」

[^14]: 蜜【大】，蜜釋初品竟【石】

[^15]大智度論卷第三十[^16]四

[^15]: （大智…四）九字【大】，大智度經論卷第三十八【聖乙】，〔大智…四〕九字－【石】
[^16]: 四【大】，四(已上釋序品訖)【宋】【元】【明】【宮】

