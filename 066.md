[^3]大智度論釋歎信行品第四十五(卷六十六)

[^3]: （大智度論釋歎信行品第四十五(卷六十六)）十七字【大】下同，大智度論卷第六十六釋聞持品第四十五上【宋】【元】，（大智度論卷第六十六釋聞持品第四十五之上(經作經耳聞持品)）十八字【明】下同，大智度論卷第六十六釋第四十五品上聞持品【宮】，大智度經論釋第四十四品上逕耳品六十六【聖】，摩訶般若波羅蜜品第四十四【石】

聖者龍樹造

後秦龜茲國三藏鳩摩羅什譯

[^4]【經】

[^4]: 【經】【大】，〔－〕【宋】【宮】

爾時釋提桓因作是念：「若善男子、善女人得聞般若波羅蜜[^5]經耳者，是人於前世[^6]佛作功德，與善知識相隨，何況受持、親近、讀、誦、正憶念、如說行！當知是善男子、善女人多親近諸佛，能得聽、[^7]受、如說行、能問、能答；當知是善男子、善女人於前世多供養、親近諸佛故，聞是深般若波羅蜜，不驚、不怖、不畏；當知是人亦於無量億劫行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。」

[^5]: 經【大】，逕【石】
[^6]: 佛【大】，佛所【宋】【元】【明】【聖】
[^7]: 受【大】，受乃至正憶念【宋】【元】【明】

爾時，舍利弗白佛言：「世尊！若有善男子、善女人聞是深般若波羅蜜，不驚、不怖、不畏，聞已受持、親近、如說習行，當知是善男子、善女人如阿鞞跋致菩薩摩訶薩。何以故？世尊！是般若波羅蜜甚深！若先世不久行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，終不能信解深般若波羅蜜。世尊！若有善男子、善女人[^8]呰毀深般若波羅蜜者，當知是人前世亦[^*8-1]呰毀深般若波羅蜜。何以故？是善男子、善女人聞說深般若波羅蜜時，無信[^9]無樂，心不清淨，[^10]當知是善男子、善女人先世不問不難諸佛及弟子：『云何應行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜？云何應修內空乃至云何應修無法有法空？云何應修四念處乃至云何應修八聖道分？云何應修佛十力乃至云何應修十八不共法？』」

[^8]: 呰毀【大】*，訾毀【宋】【宮】【聖】*，毀訾【元】【明】*
[^*8-1]: 呰毀【大】*，訾毀【宋】【宮】【聖】*，毀訾【元】【明】*
[^9]: 無【大】，〔－〕【宮】【聖】
[^10]: 當知【大】，〔－〕【宮】【聖】

釋提桓因語舍利弗：「是深般若波羅蜜，若有善男子、善女人不久行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，不行內空乃至無法有法空，不行四禪、四無量心、四無色定，不行四念處乃至八聖道分，不行佛十力乃至十八不共法——如是人不信解是[^11]深般若波羅蜜，有何可怪！大德舍利弗！我禮般若波羅蜜！禮般若波羅蜜，是禮一切智。」

[^11]: 深【大】，〔－〕【宋】【元】【明】【宮】【聖】

佛告釋提桓因：「如是！如是！憍尸迦！禮般若波羅蜜，是禮一切智。何以故？憍尸迦！諸佛一切智皆從般若波羅蜜生，一切智即是般若波羅蜜。以是故，憍尸迦！善男子、善女人欲住一切智，當住般若波羅蜜。若善男子、善女人欲生道種智，當習行般若波羅蜜；欲斷一切諸結及習，當習行般若波羅蜜。善男子、善女人欲轉法輪，當習行般若波羅蜜。善男子、善女人欲得須陀洹果、斯陀[^12]含果、阿那[^*12-1]含果、阿羅漢果，當習行般若波羅蜜；欲得辟支佛道，當習行般若波羅蜜；欲教眾生令得須陀洹果、斯陀含果、阿那含果、阿羅漢果、辟支佛道，當習行般若波羅蜜。若善男子、善女人欲教眾生令得阿耨多羅三藐三菩提，若欲總攝比丘僧，當習行般若波羅蜜。」

[^12]: 含【大】*，舍【明】*
[^*12-1]: 含【大】*，舍【明】*

[^13]【論】

[^13]: 【論】【大】*，〔－〕【宋】【宮】*

釋曰：

釋提桓因是諸天[^14]主，利根、[^15]智勝、信佛法故，倍復增益；如火得風，[^16]愈更熾[^A1]盛。聞須菩提以種種因緣讚般若波羅蜜，佛以深理成其所讚。帝釋發希有心，作是念：若善男子、善女人得聞般若經耳者，是人於前世多供養諸佛、作大功德，今世得遇好師、同學等善知識。因先世供養佛、緣今世善知識故，聞般若波羅蜜能信；何況讀、誦、思惟、正憶念、修習禪定、籌量分別義趣、能成辦事者！當知是人從過去諸佛及弟子聞深般若波羅蜜義，信受，不怖、不畏。何以故？是人於無量阿僧祇劫行六波羅蜜等諸功德，是故雖未得阿鞞跋致地，於深法中不疑、不悔。譬如新[^17]劈乾毳，隨風東西；濕毳緤緻，則不可動。新發意菩薩亦如是，不久修德、作福淺薄、隨他[^18]人語，不能信受般若波羅蜜；若久修[^19]福德、不隨他語，則能信受深般若波羅蜜，不驚、不怖。

[^14]: 主【大】，王【聖】
[^15]: 智【大】，智慧【聖】
[^16]: 愈【大】，逾【宋】【元】【明】【宮】，踰【聖】
[^A1]: 盛【CB】【麗-CB】，盡【大】(cf. K14n0549_p1154a20)
[^17]: 劈【大】，擘【元】【明】，𨐯【宮】，辟【聖】
[^18]: 人【大】，〔－〕【石】
[^19]: 福【大】，〔－〕【聖】

帝釋思惟念般若波羅蜜有無量功德時，舍利弗知帝釋所念，而白佛言：「世尊！善男子、善女人雖未入菩薩位，能信受深般若波羅蜜，不驚、不怖，如說[^20]修行，是人大福德、智慧、[^21]信力故，當知[^22]如阿鞞跋[^23]致無異。」

[^20]: 修【大】，〔－〕【宋】【元】【明】【宮】【聖】
[^21]: 信【大】，倍【聖】，聖本傍註有信或本三字
[^22]: 如【大】，〔－〕【聖】
[^23]: 致【大】，致無畏【聖】

此中佛自說因緣：般若波羅蜜甚深！無相可取、[^1]可信、[^*1-1]可受；若能信受，是為希有！如人空中種[^2]殖，是為甚難！一切[^3]凡夫得勝法，則捨本事；如得禪定樂，捨五欲樂，乃至依有頂處，捨無所有處功德；不能無所依止而有所捨。如尺蠖尋條，安前足，進後足，盡樹端，更無所依止，還歸本處。是菩薩[^4]未得道，於般若波羅蜜無所依止，而能修福德、捨五欲，是事希有！是中說因緣：「是人先世信受，久行六波羅蜜，大集諸福德。」

[^1]: 可【大】*，〔－〕【石】*
[^*1-1]: 可【大】*，〔－〕【石】*
[^2]: 殖【大】，植【宋】【元】【明】【宮】
[^3]: 凡夫【大】，凡人【宋】【元】【明】【宮】【聖】
[^4]: 未【大】，未能【石】

與信相違，則毀[^5]呰般若[^6]波羅蜜。如厚福德者，從久積集；不信毀[^*5-1]呰者，亦從久習。

[^5]: 呰【大】*，訾【聖】*
[^6]: 波羅蜜【大】，〔－〕【宋】【元】【明】【宮】
[^*5-1]: 呰【大】*，訾【聖】*

問曰：

若先世毀呰誹謗，應墮地獄，何緣復得聞般若？

答曰：

有人言：是人墮地獄罪畢，還來毀[^*5-2]呰，不說[^7]次後身。

[^*5-2]: 呰【大】*，訾【聖】*
[^7]: 次【大】，次第【聖】，但傍註有或本無三字

有人言：作業積集厚重，則能與果報；是人前世雖不信，而積業未厚，則未得果報；以餘福德故生人中，續復不信。

復次，有人言：五逆罪，次後身必受；餘罪不爾，或次後身、或久後身。

爾時，帝釋語舍利[^8]弗：「是般若波羅蜜，畢竟空、無所有故甚深。菩薩不久行功德，則著心堅固、信力微弱，不信般若波羅蜜乃至一切智，何足怪？」

[^8]: 弗【大】，弗言【聖】

帝釋思惟籌量：「信般若波羅蜜福德無量，不信者得罪深重。」深[^9]愛敬般若波羅蜜故，發是言：「我當禮是般若！何以故？禮般若波羅蜜，則為禮一切智；禮一切智者，則禮三世十方諸佛。」

[^9]: 愛【大】，受【聖】

爾時，佛可其言，復說讚般若波羅蜜因緣，所謂諸佛一切智慧皆從般若中生，是故言：「若有菩薩欲住一切智中乃至總攝比丘僧，當習行般若波羅蜜。」

【經】

[^10]釋提桓因白佛言：「世尊！菩薩摩訶薩欲行般若波羅蜜時，云何名住般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜？云何住內[^11]空乃至無法有法空？云何住四禪、四無量心、四無色定、五神通？云何住四念處乃至八聖道分？云何住佛十力乃至十八不共法？世尊！菩薩摩訶薩云何習行般若波羅蜜乃至檀波羅蜜、內空乃至十八不共法？」

[^10]: 釋【大】，爾時釋【聖】
[^11]: 空【大】，空外空【聖】

佛語釋提桓因：「善哉！善哉！憍尸迦！汝能樂問是事，皆是佛神力！憍尸迦！若菩薩摩訶薩行般若波羅蜜時，若不住色中，為習行般若波羅蜜；若不住受、想、行、識中，為習[^12]行般若波羅蜜。眼、耳、鼻、舌、身、意，色、聲、香、味、觸、法，眼界乃至意識界，亦如是。憍尸迦！若菩薩摩訶薩不住般若波羅蜜中，為[^13]習般若波羅蜜；不住禪波羅蜜中，為習禪波羅蜜；不住毘梨耶波羅蜜中，為習毘梨耶波羅蜜；不住羼提波羅蜜中，為習羼提波羅蜜；不住尸羅波羅蜜中，為習尸羅波羅蜜；不住檀波羅蜜中，為習檀波羅蜜。如是，憍尸迦！是名菩薩摩訶薩不住般若波羅蜜，為習般若波羅蜜。憍尸迦！不住內空中，為習內空；乃至不住無法有法空，為習無法有法空。不住四禪，為習四禪；不住四無量心，為習四無量心；不住四無色定，為習四無色定；不住五神[^14]通，為習五神通。不住四念[^15]處，為習四念處；乃至不住八聖道[^16]分，為習行八聖道分。不住佛十[^17]力，為習行佛十力；乃至不住十八不共[^18]法，為習行十八不共法。何以故？憍尸迦！是[^19]菩薩不得色可住可習處；乃至十八不共法不得十八不共法可住可習處。復次，憍尸迦！菩薩摩訶薩不習色，若不習色，是名習色；受、想、行、識乃至十八不共法亦如是。何以故？是菩薩摩訶薩，色前際不可得、中際不可得、後際不可得；乃至十八不共法亦如是。」

[^12]: 行【大】，得【石】
[^13]: 習【大】，習行【宋】【元】【明】【聖】【石】
[^14]: 通【大】，通中【聖】
[^15]: 處【大】，處中【聖】
[^16]: 分【大】，分中【聖】
[^17]: 力【大】，力中【聖】
[^18]: 法【大】，法中【聖】
[^19]: 菩薩【大】，菩薩摩訶薩【聖】

舍利弗白佛言：「世尊！是般若波羅蜜甚深！」

佛言：「色如甚深故，般若波羅蜜甚深；受、想、行、識如甚深故，般若波羅蜜甚深；乃至十八不共法亦如是。」

舍利弗言：「世尊！是般若波羅蜜難可測量！」

佛言：「色難可測量故，般若波羅蜜難可測量；受、想、行、識乃至十八不共法難可測量故，般若波羅蜜難可測量。」

「世尊！是般若波羅蜜無量！」

佛言：「色無量故，般若波羅蜜無量；受、想、行、識乃至十八不共法無量故，般若波羅蜜無量。」

佛告舍利弗：「若菩薩摩訶薩行般若波羅蜜時，不行色甚深，為行般若波羅蜜；不行受、想、行、識乃至不行十八不共法甚深，為行般若波羅蜜。何以故？色甚深相為非色；受、想、行、識，乃至十八不共法甚深[^20]相為非十八不共法。如是不行，為行般若波羅蜜。舍利弗！若菩薩摩訶薩行般若波羅蜜時，不行色[^21]難測量，為行般若波羅蜜；不行受、想、行、識，乃至不行十八不共法難測量，為行般若波羅蜜。何以故？色難測量相為非色；受、想、行、識，乃至十八不共法難測量相為非十八不共法。舍利弗！若菩薩摩訶薩行般若波羅蜜時，不行色無量，為行般若波羅蜜；不行受、[^22]相、行、識，乃至不行十八不共法無量，為行般若波羅蜜。何以故？色是無量相為非色；受、想、行、識，乃至十八不共法無量相為非十八不共法。」

[^20]: 相【大】，想【聖】
[^21]: 難【大】，難可【石】
[^22]: 相【大】，想【宋】【元】【明】【宮】

舍利弗白佛言：「世尊！是般若波羅蜜甚深，甚深相難見、難解、不可[^1]思量，不應在新發意菩薩前說。何以故？新發意菩薩聞是甚深般若波羅蜜，或當驚怖，心生疑悔，不信、不行。是甚深般若波羅蜜當在阿鞞跋致菩薩摩訶薩前說；是菩薩聞是甚深般若波羅蜜，不驚、不怖，心不疑悔，則能信行。」

[^1]: 思量【大】，思議【石】

釋提桓因問舍利弗：「若在新發意菩薩摩訶薩前說是深般若波羅蜜，有何等過？」

舍利弗報釋提桓因：「憍尸迦！若在新發意菩薩前說是深般若波羅蜜，或當驚怖，[^2]呰毀、不信，是新發意菩薩或有是處。若新發意菩薩聞是深般若波羅蜜，毀[^*5-3]呰、不信，種三惡道業；是業因緣故，久久難得阿耨多羅三藐三菩提。」

[^2]: 呰毀【大】*，毀呰【宋】【元】【明】，訾毀【聖】*
[^*5-3]: 呰【大】*，訾【聖】*

[^*13-1]【論】

[^*13-1]: 【論】【大】*，〔－〕【宋】【宮】*

[^3]釋曰：

[^3]: 釋曰【大】，〔－〕【宋】【宮】【聖】

爾時，帝釋從佛聞讚般若波羅蜜具足故，今問佛：「菩薩云何住般若波羅蜜，從禪波羅蜜，乃至十八不共法？」

佛讚言「善哉！[^4]善哉」者，以釋提桓因諸天中主，言必可信。問是事，斷大眾疑，通達無礙，能大利益，故言：「善哉！[^*4-1]善哉！」復次，佛以帝釋能捨上妙五欲、七寶、宮殿，能問佛賢聖所行事，是故言「善哉」

[^4]: 善哉【大】*，〔－〕【宋】【宮】【聖】*
[^*4-1]: 善哉【大】*，〔－〕【宋】【宮】【聖】*

「以佛神力故，汝能樂問此事」，是中更有上妙諸天觀佛神德無量；今帝釋能於大眾中諮問佛事，故是佛威神。如《持心經》說：「佛光明入身中，能問佛事。」

「佛答憍尸迦：若菩薩不住色等，是習行般若波羅蜜」者，是菩薩見色無常、苦等過罪，故不住色；若不住色，即是能習行般若波羅蜜。凡夫人見色著色故，起顛[^5]倒煩惱，失是般若波羅蜜道。以是故，不住者，能習行般若波羅蜜。五眾、十二入、十八界亦如是。

[^5]: 倒【CB】【麗-CB】【宮】【聖】，到【大】

問曰：

何以故不住六波羅蜜等[^6]各各自習其行？

[^6]: 各各【大】，久久【聖】

答曰：

是六波羅蜜等皆是善法行法，以是故說：不住六度等，言各習其行；眾、界、入，為習行般若波羅蜜。若於是法中不著，則斷愛著；斷愛著故，色等諸法中清淨習。

此中說不住因緣，所謂不得色等法住處，不得色等法習處。

復次，佛以此事難解，故更說因緣：「不習色」者，是菩薩見色過，故不住色中；不住故不習。「習色」名取色相，若常、若無常等。復次，菩薩常行善法，正語、正業等，積習純厚，故名「習色」。

今菩薩欲行[^7]般若故，散壞是色，[^8]不習。所以者何？過去色已[^9]滅、未來色未有故不可習；現在色生時即滅故不住，若住一念尚無習，何況念念滅？是故此中說不習色因緣：「三世色不可得。」乃至十八不共法亦如是。若能如是觀諸法散壞，不取相，是名「能習色[^10]等諸法實相」。

[^7]: 般若【大】，般若波羅蜜【聖】
[^8]: 不習【大】，色習【聖】，但傍註有不或本三字
[^9]: 滅【大】，隨滅【宋】【元】【明】【宮】【聖】
[^10]: 等【大】，等習色等【宋】【元】【明】【宮】

爾時，舍利弗從佛聞是義，歡喜，深入空智，白佛：「般若波羅蜜甚深！」

佛然可，成其所讚：「色等諸法如[^11]故甚深。」佛語：「不但眼見色甚深，以般若波羅蜜分別色入如實故甚深。」如雨渧渧，不名甚深；和合眾流，入於大海，乃名甚深。色等亦如是。

[^11]: 故【大】，是【聖】

天眼、肉眼，見淺而不深；若以慧眼觀，則深不可測。甚深故難可測量，唯有諸佛乃盡其底。

甚深不可測量，故名「無量」。無有智慧能取色等實相，若常、若無常，籌量有過罪故。

是時，舍利弗及諸聽者作是念：「般若波羅蜜不可測量、無有量，菩薩當云何行？」

佛知其念，告舍利弗：「菩薩摩訶薩若行色等甚深者，則為失般若波羅蜜；若不行色甚深，[^12]是為得般若波羅蜜。」

[^12]: 是【大】，〔－〕【聖】

凡夫鈍根，故言甚深；若有一心、福德、利根者，為非甚深。譬如水深淺無定，若於小兒則深，長者則淺；乃至大海，於人則深，於羅睺阿修羅王則淺。如是，於凡夫人、新發意、懈怠者為甚深，於久積德阿鞞跋致則淺。諸佛如羅睺阿修羅王，於一切法無有深者，得無礙解脫故。以是故知：為眾生及時節、利鈍、初久、懈怠精進故，分別說深淺。不可測量、無有量，亦如是。

此中佛[^13]自說因緣：「色等法甚深相為非色。何以故？怖畏、心沒、疑悔故，以色為甚深，色相則無深。」[^A2]如先說。

[^13]: 自【大】，目【宋】
[^A2]: 如【CB】【麗-CB】，知【大】(cf. K14n0549_p1157b03; T25n1509_p0528c04)

舍利弗白佛言：「世尊！是般若波羅蜜甚深，甚深相難見、難解。」

問曰：

上說「菩薩不行甚深，為行般若波羅蜜」，今舍利弗何以復說「甚深」？

答曰：

舍利弗非定心說甚深，得佛意趣，為人故說甚深。是故此中說：「世尊！不應於新發意菩薩前說是般若波羅蜜，新學菩薩聞是深智慧則心沒。應當在阿鞞跋致菩薩前說，阿鞞跋[^14]致智慧深故，信而不沒。」譬如深水，不應使小兒[^15]渡，應教大人[^16]令渡。

[^14]: 致【大】，致菩薩【聖】
[^15]: 渡【大】，度【聖】
[^16]: 令【大】，合【聖】，明註曰令北藏作今

帝釋問舍利弗：「若為新發意菩薩說，有何等過？」

舍利弗答：「是新發意者則不信、心沒，心沒故生疑悔、怖畏——若受一切空法，我云何當墮斷滅中？若不受者，佛所說法，何可不受！是故怖畏、生疑悔。」若心定，則生惡邪毀[^*5-4]呰；毀[^*5-5]呰果報，如〈地獄品〉中說。此中略說：「種三惡道業因緣，久久難得無上道。」

[^*5-4]: 呰【大】*，訾【聖】*
[^*5-5]: 呰【大】*，訾【聖】*

[^1]【經】

[^1]: 〔－〕【大】，摩訶般若波羅蜜品第四十四之二【經】【聖乙】，〔【經】〕－【宋】【宮】【聖乙】*

釋提桓因問舍利弗：「頗有未受記菩薩摩訶薩聞是深般若波羅蜜不驚、不怖者不？」

舍利弗言：「如是！憍尸迦！若有菩薩摩訶薩聞是深般若波羅蜜不驚、不怖，當知是菩薩，受[^2]阿耨多羅三藐三菩提記不久，不過一佛、兩佛。」

[^2]: 阿【大】，得阿【聖】【石】

佛告舍利弗：「如是！如是！是菩薩摩訶薩久發意、行六波羅蜜、多供養諸佛，聞是深般若波羅蜜，不驚、不怖、不畏，聞即受持，如般若波羅[^3]蜜[^4]中所說行。」

[^3]: 蜜【大】，羅【聖乙】
[^4]: 中【大】，〔－〕【宋】【元】【明】【宮】

爾時，舍利弗白佛言：「世尊！我欲說譬喻。如求菩薩道善男子、善女人夢中修行般若波羅蜜、入禪定、勤精進、具足忍辱、守護於戒、行布施，修行內空、外空，乃至坐於道場，當知是善男子、善女人近阿耨多羅三藐三菩提；何況菩薩摩訶薩欲得阿耨多羅三藐三菩提，[^5]覺時[^6]修行般若波羅蜜、入禪定、勤精進、具足忍辱、守護於戒、行布施，而不疾[^7]成阿耨多羅三藐三菩提、坐於道場！世尊！善男子、善女人善根成就，得聞般若波羅蜜，受持乃至如說行；當知是菩薩摩訶薩久發意、種善根、多供養諸佛、與善知識相隨；[^8]是人能受持般若波羅蜜乃至正憶念，當知是人近受阿耨多羅三藐三菩提記。當知是善男子、[^9]善女人如阿鞞跋致菩薩摩訶薩，於阿耨多羅三藐三菩提不動轉，能得深般若波羅蜜；得已，能受持、讀、誦，乃至正憶念。

[^5]: 覺【大】，學【聖】
[^6]: 修【大】，實修【聖乙】【石】
[^7]: 成【大】，成就【聖】【聖乙】【石】
[^8]: 是【大】，〔－〕【宮】
[^9]: 善【大】，〔－〕【聖乙】

「世尊！譬如人欲過百由旬、若二百、三百、四百由旬曠野嶮道，先見諸相：[^10]若放牧者、若壃界、若[^11]園林，如是等諸相，故知近城、邑、聚落。是人見是相已，作[^12]如是念：『如我所見相，當知城、邑、聚落不遠。』心得安隱，不畏賊難、惡[^13]蟲、飢渴。

[^10]: 若放牧【大】，若於牧【聖】，若放忟【聖乙】
[^11]: 園【大】*，薗【聖乙】*
[^12]: 如【大】，〔－〕【聖乙】
[^13]: 蟲【大】下同，虫【宋】【宮】【聖】【聖乙】下同

「世尊！菩薩摩訶薩亦如是，若得[^14]是深般若波羅蜜，受持、讀、誦乃至正憶念，當知近受得阿耨多羅三藐三菩提記不久，當知是菩薩摩訶薩不應畏墮聲聞、辟支佛地。是諸先相，所謂甚深般若波羅蜜，得聞、得見、得[^15]受乃至正憶念故。」

[^14]: 是【大】，〔－〕【聖乙】
[^15]: 受【大】，受持【聖】

佛告舍利弗：「如是！如是！汝復樂說者，便說。」

「世尊！譬如人欲見大海，發心往趣，不見樹相、不見[^16]山相，是人雖未見大海，知大海不遠。何以故？大海處平，無樹相、無山相故。如是，世尊！菩薩摩訶薩聞是深般若波羅蜜、受持乃至正憶念時，雖[^17]未佛前受劫數之記，若[^18]劫百、千[^19]劫、萬[^*19-1]劫、百千[^20]萬億劫，是菩薩自知近受阿耨多羅三藐三菩提記不久。何以故？我得聞是深般若波羅蜜，受持、讀、誦乃至正憶念故。

[^16]: 山【CB】【麗-CB】【宮】【聖】【聖乙】【石】，出【大】
[^17]: 未【大】，不【聖】
[^18]: 劫百【大】，百劫【宋】【元】【明】【宮】【聖】【聖乙】【石】
[^19]: 劫【大】*，〔－〕【宮】【聖乙】*
[^*19-1]: 劫【大】*，〔－〕【宮】【聖乙】*
[^20]: 萬【大】，〔－〕【宋】【元】【明】【宮】

「世尊！譬如初春，諸樹[^21]陳葉已墮，當知此樹新葉[^22]華果出在不久。何以故？見是諸樹先相故，知今不久葉華果[^23]出；是時閻浮提人，見樹先相，皆[^24]大歡[^25]喜。世尊！菩薩摩訶薩得聞是深般若波羅蜜，受持、讀、誦乃至正憶念、如說行，當知是菩薩善根成就、多供養諸佛。是菩薩應作是念：『先世善根所追，趣阿耨多羅三藐三菩提，以是因緣故，得見、得聞是深般若波羅蜜，受持、讀、誦乃至正憶念、如說行。』是中諸天子曾見佛者，歡喜踊躍，作是念言：『先諸菩薩摩訶薩亦有如是受記[^26]先相，今是菩薩摩訶薩受阿耨多羅三藐三菩提記亦不久。』

[^21]: 陳【大】*，障【聖乙】*
[^22]: 華【大】，葉華【聖】
[^23]: 出【大】，生【聖】
[^24]: 大【大】，〔－〕【宮】【聖】【聖乙】【石】
[^25]: 喜【大】，喜言【宮】【聖乙】【石】
[^26]: 先【大】，〔－〕【宮】【聖】

「世尊！譬如母人懷[^27]妊，身體苦重，行步不便，坐起不安，眠食轉少，不喜言語，厭本所習，受苦痛故；有異母人見其先相，當知產生不久。菩薩摩訶薩亦如是，種善根、多供養諸佛、久行六波羅蜜、與善知識相隨，善根成就，得聞深般若波羅蜜，受持、讀、誦乃至正憶念、如說行；[^28]諸菩薩亦知是菩薩摩訶薩得阿耨多羅三藐三菩提記不久。」

[^27]: 妊【大】，任【聖】【麗乙】
[^28]: 諸菩薩【大】，諸人【宋】【元】【明】【宮】【聖】【聖乙】【石】

佛告舍利弗：「善哉！善哉！汝所樂說，皆是佛力。」

爾時，須菩提白佛言：「希有！世尊！諸多陀阿伽度、阿羅呵、三藐三佛陀善付諸菩薩摩訶薩事！」

佛告須菩提：「[^29]是諸菩薩摩訶[^30]薩發阿耨多羅三藐三菩提心，安隱多眾生，令無量眾生得樂，憐愍、[^31]安樂、饒益諸天人故。是諸菩薩行菩薩道時，以四事攝無量百千眾生，所謂布施、愛語、利益、同事；亦以十善道成就眾生。自行初禪，亦教他人令行初禪；乃至自行非有想非無想處，亦教他人令行乃至非有[^32]想非無想[^33]處。自行檀波羅蜜，亦教他人令行檀波羅蜜；自行尸羅波羅蜜，亦教他人令行尸羅波羅蜜；自行羼提波羅蜜，亦教他人令行[^34]羼提波羅蜜；自行毘梨耶波羅蜜，亦教他人令行毘梨耶波羅蜜；自行禪波羅蜜，亦教他人令行禪波羅蜜；自行般若波羅蜜，亦教他人令行般若波羅蜜。是菩薩得般若波羅蜜，以方便力教眾生令得須陀洹果，自於內不證；教眾生令得斯陀含果、阿那含果、阿羅漢果，自於內不證；教眾生令得辟支佛道，自於內不證。自行六波羅蜜，亦教無量百千萬諸菩薩令行六波羅蜜。自住阿鞞跋致地，亦教他人[^1]住阿鞞跋致地。自淨佛[^2]世界，亦教他人淨佛[^*2-1]世界。自成就眾生，亦教他人成就眾生。自得菩薩神通，亦教他人令得菩薩神通。自淨陀羅尼門，亦教他人淨陀羅尼門。自具足樂說[^3]辯才，亦教他人具足樂說辯才。自受色成就，亦教他人[^4]令受色成就。自成就三十二相，亦教他人成就三十二相。自成就童真地，亦教他人成就童真地。自成就佛十力，亦教他人令成就佛十力。自行四無所畏，亦教他人[^5]行四無所畏。自行十八不共法，亦教他人[^*5-1]行十八不共法。自行大慈、大悲，亦教他人[^*4-1]令行大慈大悲。自得一切種智，亦教他人令得一切種智。自離一切結使及習，亦教他人令離一切結使及習。自轉法輪，亦教他人轉法輪。」

[^29]: 是【大】，〔－〕【宋】【元】【明】【宮】，【聖】*
[^30]: 薩【大】，〔－〕【聖乙】
[^31]: 安樂【大】，〔－〕【宋】【元】【明】【宮】【聖】【聖乙】
[^32]: 想【大】，相【聖乙】
[^33]: 處【大】，相【聖乙】
[^34]: 羼提波羅蜜【大】，〔－〕【聖】
[^1]: 住【大】，令住【聖】
[^2]: 世界【大】*，國土【聖乙】【石】*
[^*2-1]: 世界【大】*，國土【聖乙】【石】*
[^3]: 辯【大】，辨【聖】【聖乙】
[^4]: 令【大】*，〔－〕【聖乙】【石】*
[^5]: 行【大】*，令行【聖】*
[^*5-1]: 行【大】*，令行【聖】*
[^*4-1]: 令【大】*，〔－〕【聖乙】【石】*

[^6]【論】

[^6]: 【論】【大】*，〔－〕【宋】【宮】【聖乙】*

釋曰：

爾時，帝釋問舍利弗：「頗有未受記菩薩聞是深般若[^7]不驚、不怖者不？」

[^7]: 不驚不怖【大】，不驚怖【宋】【元】【明】【宮】

舍利弗言：「無有不受記聞般若能信者。[^8]若或時能信者，當知垂欲受記，不過見一佛、二佛，便得受記。」

[^8]: 若【大】，〔－〕【聖乙】

佛可舍利弗語。

舍利弗聞佛可其所說，心生歡喜；復欲分明了了是事故說譬喻，作是言：「夢中心為睡所覆故，非真心所作；若善男子、善女人於夢中發意行六波羅蜜乃至坐[^9]於道場，當知是人福德輕微，近[^10]於受阿耨多羅三藐三菩提記。何況菩薩摩訶薩覺時實心發阿耨多羅三藐三菩提、行六波羅蜜而不近受記！世尊！若人往來六道生死中，或時得聞般若波羅蜜，受持、讀、誦、正憶念，必知是人不久[^11]得阿耨多羅三藐三菩提。」

[^9]: 於【大】，〔－〕【石】
[^10]: 於受【大】，受於【元】【明】【麗乙】
[^11]: 得【大】，當得【聖】

如吞鉤之魚，雖復[^12]遊戲池中，當知出[^13]在不久；行者亦如是，深信樂般若波羅蜜，不久住於生死。

[^12]: 遊戲池中【大】，波地中遊戲【聖】
[^13]: 在【大】，在外【宋】【元】【明】

此中舍利弗自說譬喻——

「若人欲過險道」：「險道」者即是世間。「百由旬」者是欲界，「二百由旬」者是色界，「三百由旬」者是無色界，「四百由旬」者是聲聞、辟支佛道。

復次，「四百由旬」是欲界，「三百[^14]由旬」是色界，「二百[^*14-1]由旬」是無色界，「百由旬」是聲聞、辟支佛。

[^14]: 由旬【大】*，〔－〕【宋】【元】【明】【宮】*
[^*14-1]: 由旬【大】*，〔－〕【宋】【元】【明】【宮】*

「欲出」者，[^*29-1]是信受[^15]行般若波羅蜜人。「先見諸[^16]法相」者，見大菩薩捨世間欲樂，深心樂般若波羅蜜。「壃界」者，分別諸法——是聲聞法、是辟支佛法、是大乘法；如是小利是聲聞，大利是菩薩；魔界是生死，佛界是般若波羅蜜、甘露[^17]法味不死之處。「[^*11-1]園林」者，隨佛道禪定、智慧等樂。如是等無量善法相。「聚落」者，是柔順法忍，「[^18]邑」是無生法忍，「[^19]城」是阿耨多羅三藐三菩提。「得安[^20]穩」者，菩薩聞是法，思惟籌量行：「我得是法心安[^*20-1]穩，當得阿耨多羅三藐三菩提。」「賊」者，是我等六十二[^21]邪見。「惡[^22]蟲」者，是愛、恚等諸煩惱。「不畏賊」者，人不得便。「不畏惡[^*22-1]蟲」者，非人不得便。「不畏飢」者，不畏不能得聖人真智慧。「不畏渴」者，不畏不能得禪定、解脫等法樂味。

[^*29-1]: 是【大】，〔－〕【宋】【元】【明】【宮】，【聖】*
[^15]: 行【大】，〔－〕【聖】
[^16]: 法【大】，〔－〕【聖乙】【石】
[^17]: 法【大】，〔－〕【宋】【元】【明】【宮】
[^*11-1]: 園【大】*，薗【聖乙】*
[^18]: 邑【大】，邑者【聖乙】【石】
[^19]: 城【大】，城者【聖乙】【石】
[^20]: 穩【大】*，隱【宋】【元】【明】【宮】*
[^*20-1]: 穩【大】*，隱【宋】【元】【明】【宮】*
[^21]: 邪【大】*，耶【聖】【聖乙】*
[^22]: 蟲【大】*，虫【宮】*
[^*22-1]: 蟲【大】*，虫【宮】*

此中自說因緣：「菩薩摩訶薩得先相者，不久當得阿耨多羅三藐三菩提。」

「不畏墮惡道中、飢餓死」者，不畏墮聲聞、辟支佛地。

佛然可其喻，以麁喻細，以世間喻出世間。

餘三譬喻，亦應如上分別說。

「大海水」是無上道；「平地無樹無山」，是般若波羅蜜經卷等。

「樹果」是無上道，「樹[^23]華」是阿鞞跋致地；「春時[^*21-1]陳葉落，更生新葉」，是諸煩惱[^*21-1]邪見、疑等滅，能得般若波羅蜜經卷等。

[^23]: 華【大】，葉【聖】
[^*21-1]: 陳【大】*，障【聖乙】*
[^*21-1]: 邪【大】*，耶【聖】【聖乙】*

「母人」是行者，「所[^24]任身」是無上道，「欲產相」是菩薩久習行般若波羅蜜；「厭本所習」是患世間婬欲樂，不復喜著。

[^24]: 任【大】，妊【宋】【元】【明】【宮】

佛讚其所說善哉！

爾時，須菩提聞佛[^25]然舍利弗所說，讚其善哉，知佛意深敬念是菩薩，是故白佛言：「世尊！甚為希有！善付菩薩事。」「菩薩事」者，空道，福德道；亦如佛種種總相、別相說，以[^26]寄付阿難、彌勒等，入無餘涅槃後，好自奉行教示，利益眾生，無令謬錯！

[^25]: 然【大】，然可【聖】
[^26]: 寄【大】，奇【聖】

佛說善付因緣：諸菩薩發阿耨多羅三藐三菩提心。

「安[^*20-2]穩多眾生」者，一切眾生中，無量無邊阿僧祇，除佛無能計知者；從佛得利益者不可數[^27]故名「多」。「安[^*20-3]穩」者，眾生著[^28]常，教無常；著樂者，教苦；著實者，教空；著我者，教無我——如是等名安[^*20-4]穩。凡夫人聞是，當時雖不喜樂，久久滅諸煩惱，得安[^*20-5]穩樂；如服苦藥，當時雖苦，後得除患。「無量眾生得樂」者，[^29]菩薩求般若波羅蜜未得成就時，以今世、後世樂利益眾生，如《菩薩本生經》說。若得般若波羅蜜，已[^30]斷諸煩惱亦以世間樂、出世間樂利益眾生；若得無上道時，但以出世間樂利益眾生。「安樂、饒益」者，但以憐愍心故安樂、饒益。[^31]饒者，多利益[^32]天、人；餘道中[^33]饒益少故不說。

[^*20-2]: 穩【大】*，隱【宋】【元】【明】【宮】*
[^27]: 故【大】，知【宋】【元】【明】【宮】
[^*20-3]: 穩【大】*，隱【宋】【元】【明】【宮】*
[^28]: 常【大】，常者【宋】【元】【明】【宮】
[^*20-4]: 穩【大】*，隱【宋】【元】【明】【宮】*
[^*20-5]: 穩【大】*，隱【宋】【元】【明】【宮】*
[^29]: 菩薩【大】，若菩薩【聖乙】【石】
[^30]: 斷【大】，滅【宋】【元】【明】【宮】【聖】
[^31]: 饒【大】，〔－〕【宋】【元】【明】【宮】【聖乙】，饒益【聖】
[^32]: 天人【大】，〔－〕【宮】，人【聖】【聖乙】【石】
[^33]: 饒【大】，餘【宮】

「利益[^34]事」者，所謂四攝法。以財施、法施二種攝取眾生。「愛語」有二種：一者、隨意愛語，二者、隨其所[^35]愛法為說。是菩薩未得道，憐愍眾生，自破憍慢，隨意說法。若得道，隨所應度[^1]法為說：高心富人，為讚布施，是人能得他物利名聲福德故；若為讚持戒、毀[^*5-6]呰破戒，則心不喜樂——如是等，隨其所應而為說法。「利益」亦有二種：一者、今世利、後世利，為說[^2]法，以法治生，勤修[^3]利事；二者、[^4]未信教令信，破戒令持戒，寡識令多聞，不[^5]施者令布施，癡者教智慧——如是等，以善法利益眾生。「同事」者，菩薩教化眾生，令行善法，同其所行；菩薩善心，眾生惡心，能化其惡，令同己善。

[^34]: 事【大】，具【宮】【聖】，〔－〕【聖乙】
[^35]: 愛法為【大】，受為法【聖】
[^1]: 法為【大】，為法【聖】
[^*5-6]: 呰【大】*，訾【聖】*
[^2]: 法【大】，〔－〕【宋】【宮】
[^3]: 利【大】，種【聖】
[^4]: 未【大】，不【宋】【元】【明】【宮】【聖】【聖乙】
[^5]: 施【大】，好施【元】【明】【聖】【聖乙】【石】

是菩薩以四種攝眾生令住十善道，是廣說四攝義。於二施中法施。隨其所樂而為說法，是愛語中第一；眾生愛惜壽命，令行十善道，則得久壽。利益，於一切寶物利中，法利最勝，是為利益。同事中，同行善法為勝；是菩薩自行十善，亦以教人。

有人言：後自行十善等，是第四同義，是故說：「自行十善，亦教人行。」

「自行初禪，亦教他行」，初禪等同離欲，同持戒，是故名相攝；相攝故，漸漸能以三乘法度。乃至非有想非無想處，亦如是。自行六波羅蜜，亦以教他。

因般若故令眾生得般若分，所謂得須陀洹等；方便力故自不證。是人福德、智慧力增益故，教無量阿僧祇菩薩令住六波羅蜜。自住阿鞞跋致地等，亦以教他；乃至自轉法輪，亦教他轉法輪。

是故我以慈悲心故善付[^6]是菩薩事，不以愛著故。[^7]

[^6]: 是【大】，〔－〕【宋】【元】【明】【宮】
[^7]: 不分卷及品【石】

[^8]大智度論卷第六十[^9]六

[^8]: （大智…六）九字【大】，〔－〕【聖乙】
[^9]: 六【大】，六(釋第四四品上)【宋】【聖】，六(釋第四十五品上)【宮】，六(釋第四十五品之上)【元】

