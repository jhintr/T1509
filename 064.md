[^3]大智度論釋歎淨品第四十二之餘(卷六十四)

[^3]: （大智…餘）十四字【大】，大智度論釋第四十二品下訖第四十三品上【宋】【元】【宮】，釋歎淨品第四十二之下【明】，大智度論釋第四十一品下訖第四十二品上【聖】

聖者龍樹造

後秦龜茲國三藏鳩摩羅什譯

[^4]【經】

[^4]: 不分卷【石】

爾時，釋提桓因問須菩提：「云何是求菩薩道善男子礙法？」

須菩提報釋提桓因言：「憍尸迦！有求菩薩道善男子、善女人取心相，所謂取檀波羅蜜相，取尸羅波羅蜜相、羼提波羅蜜相、毘梨耶波羅蜜相、禪波羅蜜相、般若波羅蜜相；取內空相、外空[^5]相、內外空[^*5-1]相乃至無法有法空相；取四念處相乃至八聖道分相；取佛十力相乃至十八不共法相；取諸佛相，取於諸佛種善根相；是一切福德和合，取相迴向阿耨多羅三藐三菩提。憍尸迦！是名求菩薩道善男子、善女人礙法。用是法故，不能無礙[^6]行般若波羅蜜。何以故？憍尸迦！是色相不可迴向，受、想、行、識相不可迴向，乃至[^7]一切智相不可迴向。

[^5]: 相【大】*，〔－〕【宋】【元】【明】【宮】【聖】*
[^*5-1]: 相【大】*，〔－〕【宋】【元】【明】【宮】【聖】*
[^6]: 行【大】，行行【聖】
[^7]: 一切【大】，一切種【元】【明】

「復次，憍尸迦！若菩薩摩訶薩示、教、利、喜他人阿耨多羅三藐三菩提，[^8]應示、教、利、喜一切諸法實相。若求菩薩道善男子、善女人行檀波羅蜜時，不應作是分別言：『我施與，我持戒，我忍辱，我精進，我入禪，我修智慧；我行內空、外空、內外空，乃至我行無法有法空；我修四念處，乃至我行阿耨多羅三藐三菩提。』善男子、善女人應如是示、教、利、喜他人阿耨多羅三藐三菩提。若如是示、教、利、喜阿耨多羅三藐三菩提，自無錯謬，亦如佛所[^9]許法示、教、利、喜，令是善男子、善女人遠離一切礙法。」

[^8]: 應【大】，〔－〕【宋】【元】【明】【宮】【聖】
[^9]: 許【大】，說【元】【明】

爾時，佛[^10]讚須菩提：「善哉！[^11]善哉！如汝為諸菩薩說諸礙法。須菩提！汝今更聽我說微細礙相。[^12]汝須菩提！一心好聽！」

[^10]: 讚【大】，語【宋】【宮】
[^11]: 善哉【大】，〔－〕【宋】【元】【明】【宮】
[^12]: 汝【大】，〔－〕【宋】【元】【明】【宮】【聖】

佛告須菩提：「有善男子、善女人發阿耨多羅三藐三菩提心，取相念諸佛。須菩提！所可有相，皆是礙相。又於諸佛從初發意乃至法住，於其中間所有善根取相憶念；取相憶念已，迴向阿耨多羅三藐三菩提。須菩提！所可有相，皆是礙相。又於諸佛及弟子所有善根及餘眾生善根，取相迴向阿耨多羅三藐三菩提。[^13]須菩提！所可有相，皆是礙相。何以故？不應取相憶念諸佛，亦不應取相念諸佛善根。」

[^13]: 須菩提【大】，〔－〕【宋】【元】【明】【宮】

須菩提白佛言：「世尊！是般若波羅蜜甚深！」

佛言：「一切法常離故。」

須菩提言：「世尊！我當禮般若波羅蜜！」

佛告須菩提：「是般若波羅蜜無起無作故，無有能得者。」

須菩提言：「世尊！一切諸法[^14]亦不可得。」

[^14]: 亦【大】，亦不可知亦【聖】【石】

佛言：「一切法一性，非二性。須菩提！[^15]是[^16]一法性，是亦無性；是無性即是性，是性不起不作。如是，須菩提！菩薩摩訶薩若知諸法一性，所謂無性，無起無作，則遠離一切[^17]礙相。」

[^15]: 是【大】，〔－〕【宋】【宮】
[^16]: 一【大】，一切【聖】
[^17]: 礙相【大】，相礙【宋】【宮】

須菩提白佛言：「世尊！是般若波羅蜜，難知難解！」

佛言：「如所言。是般若波羅蜜，無見者、無聞者、無知者、無識者、無得者。」

「世尊！是般若波羅蜜，不可思議！」

佛言：「[^18]如所言。是般若波羅蜜不從心生，不從色、受、[^A1]想、行、識生，乃至不從十八不共法生。」

[^18]: 如【大】，如汝【元】【明】
[^A1]: 想【CB】【麗-CB】，相【大】(cf. K14n0549_p1135a16)

[^19]【論】

[^19]: 【論】【大】*，〔－〕【宋】【宮】*

問曰：

若與無礙相違，是名為礙，帝釋何以更問礙？

答曰：

菩薩礙法微妙，入諸善法和合，利根者所覺，鈍[^20]根者不覺。以難解故，於佛前更問。

[^20]: 根【大】，〔－〕【石】

礙法，何者是？所謂菩薩分別慳心、施心，捨慳心、取施心，是名「取心相」。知布施物貴賤，知修集布施能一切與，是檀波羅蜜乃至隨喜福德取相諸善法，雖為是妙，內著我，外著法，墮礙法中；譬如食雖香美，過噉則病。

此中須菩提自說因緣：「色等諸法相畢竟空故，不可得迴向無上道。」

上說礙相，今說無礙相，所謂菩薩若欲教他無上道，應以實[^21]法示、教、利、喜。示、教、利、喜義，如先說。實法者，所謂滅諸憶想分別，是故說「行檀時，不分別我與」等。若能如是教化，得二種利：一者、自無錯謬，二者、亦如佛所[^22]得法以化他人。如是等無量礙相相違，是名「無礙相」。

[^21]: 法【大】，法示教他無上道應以實法【宮】
[^22]: 得【大】，許【宮】，說【聖】

問曰：

佛[^23]以讚須菩提說「無礙相」，今何以故，復更自說「微細礙相」？

[^23]: 以【大】，已【宋】【元】【明】【宮】【石】

答曰：

佛就須菩提力中讚歎：「汝是捨眾生人，而能說菩薩礙相。」微細礙相，須菩提力所不及，是故佛自說。

是礙相微細故，汝一心好聽！何者是？所謂菩薩用取相念諸佛等，皆是礙。無相相是般若波羅蜜；佛從般若中出，亦是「無相相」。諸善根著心取相迴向，是世間果報；有盡、雜毒故，不能得無上道。

問曰：

上說麁礙言「取相」，今微細礙中亦言「取相」，有何差別？

答曰：

上說「我是與者、彼是受者」，如是等，今但說「取相」。

復次，今說「諸菩薩念佛三昧」故微細[^1]相，[^2]微細心人中礙，是故名「微細礙」。

[^1]: 相微細【大】，〔－〕【宮】【石】
[^2]: 微【大】，〔－〕【聖】

須菩提知佛所說深妙，非己所及，是故讚言「甚深」。

佛答：「一切法常遠離相故。」佛說是般若[^3]遠一切法，[^4]遠一切法故，[^5]微細相不得入般若中。

[^3]: 遠一切法【大】，〔－〕【宮】，遠＋（離）【聖】
[^4]: 遠【大】，離【宋】【元】【明】【宮】【聖】
[^5]: 微細【大】，細微【宋】【元】【明】【宮】

須菩提歡喜言：「我當為般若作禮！」須菩提意作是念：「我得解是般若波羅蜜甚深相故發心，我應作禮。」

佛言：「是般若波羅蜜無起無作故，十方如恒河沙佛無能得者，汝聲聞人云何言得？」

須菩提言：「世尊！非但般若，一切法皆無知無得。」

佛言：「諸法一性無二。」一性，所謂畢竟空；無二者，無「畢竟、不畢竟」。一法性即是無性。畢竟空不應著、不應取相。所以者何？從因緣和合生故。

須菩提作是念：「若無性即是性，以不起不作故，後世苦不相續。能如是知般若波羅蜜，一切諸礙皆遠離；若遠離諸礙，則自[^6]在得無上道。」須菩提聞是說，作是念：「我以為得，佛謂不得；是般若波羅蜜，難解難知。」

[^6]: 在【大】，作【聖】

佛答：「非獨汝[^7]難！一切眾生無見者、無聞者、無知者、無識者、無得者。」[^8]耳、鼻、舌、身所不知，意所不識不得；是般若出過六種知，故言「難解」。

[^7]: 難【大】，難解【聖】
[^8]: 耳【大】，〔－〕【宋】【元】【明】【宮】【聖】【石】

須菩提入深般若中，智力窮極，故言「不可思議」。

佛言：「是般若非心生、非五眾生，乃至不從十八不共法生，無生相故。」

問曰：

若說「不從心生」，何以復說「五眾」？五眾中識眾即是心。

答曰：

先說心，是略說；後說五眾等，是廣說。

五眾乃至十八不共法可與般若作因緣，不能生般若；譬如猛風除雲能令日月出現，而不能作日月[^9]也。

[^9]: 也【大】，也釋四十一品竟【石】

[^10]大智度論釋無作實相品第四十三

[^10]: （大智…三）十四字【大】，釋無作品第四十三之上【明】，大智度論釋第四十三品上無作品【宮】，大智度論釋第四十二品上無作行品【聖】，摩訶般若波羅蜜品第四十二無作品【石】

[^11]【經】

[^11]: 【經】【大】，〔－〕【宋】【宮】

須菩提白佛言：「是般若波羅蜜無所作。」

佛言：「作者不可得故，色不可得，乃至一切法不可得故。」

「世尊！若菩薩摩訶薩欲行般若波羅蜜，應云何行？」

佛告須菩提：「菩薩摩訶薩欲行般若波羅蜜，不行色，是行般若波羅蜜；不行受、想、行、識，是行般若波羅蜜；乃至不行一切種智，是行般若波羅蜜。不行色常、無常，是行般若波羅蜜；乃至一切種智不行常、無常，是行般若波羅蜜。不行色若苦、若樂，是行般若波羅蜜；乃至不行一切種智若苦、若樂，是行般若波羅蜜。不行色是我、非我，是行般若波羅蜜；乃至不行一切種智是我、非我，是行般若波羅蜜。不行色淨、不淨，是行般若波羅蜜；乃至不行一切種智淨、不淨，是行般若波羅蜜。何以故？是色無所有性，云何有常無常、苦樂、我無我、淨不淨？受、想、行、識亦無所有性，云何有常無常乃至淨不淨？乃至一切種智無所有性，云何有常無常乃至淨不淨？

「復次，須菩提！菩薩摩訶薩行般若波羅蜜時，不行色不具足，是行般若波羅蜜；不行受、想、行、識不具足，是行般若波羅蜜；乃至不行一切種智不具足，是行般若波羅蜜。何以故？色不具足者，是不名色；如是亦不行，是行般若波羅蜜。受、想、行、識不具足者，是不名識；如是亦不行，是行般若波羅蜜。乃至不行一切種智不具足者，是不名一切種智；如是亦不行，是行般若波羅蜜。」

須菩提白佛言：「未曾有也！世尊善說求菩薩道善男子、善女人礙不礙相。」

佛言：「如是！如是！須菩提！佛善說求菩薩道善男子、善女人礙不礙相。復次，須菩提！若菩薩摩訶薩行般若波羅蜜時，不行色不礙，是行般若波羅蜜；不行受、想、行、識不礙，是行般若波羅蜜。不行眼不礙，是行般若波羅蜜；不行耳、鼻、舌、身不礙，是行般若波羅蜜；不行意不礙，是行般若波羅蜜。不行檀波羅蜜不礙，是行般若波羅蜜；不行尸羅波羅蜜不礙，是行般若波羅蜜；不行羼提波羅蜜不礙，是行般若波羅蜜；不行毘梨耶波羅蜜不礙，是行般若波羅蜜；不行禪波羅蜜不礙，是行般若波羅蜜；不行般若波羅蜜不礙，是行般若波羅蜜；乃至不行一切種智不礙，是行般若波羅蜜。須菩提！菩薩摩訶薩如是行般若波羅蜜時，知色是不礙，知受、想、行、識是不礙，乃至知一切種[^12]智是[^13]不礙；知須陀洹果不礙，知斯陀含果不礙，知阿那含果不礙，知阿羅漢果不[^14]礙，知辟支佛道不礙，知阿耨多羅三藐三菩提道不礙。」

[^12]: 智【大】，知【聖】
[^13]: 不【大】，無【石】
[^14]: 礙【大】，果【聖】

爾時，慧命須菩提白佛言：「未[^15]曾有也！世尊！是甚深法，若說亦不增不減，若不說亦不增不減。」

[^15]: 曾【大】，會【明】

佛語須菩提：「如是！如是！[^16]是甚深法若說亦不增不減，若不說亦不增不減。譬如佛盡形壽，若[^17]讚、若毀虛空，讚時亦不增不減，毀時亦不增不減。[^18]須菩提！如幻人，若讚時不增不減，毀時亦不增不減；讚時不喜，毀時不憂。須菩提！諸[^1]法相亦如是，若說亦如本不異，若不說亦如本不異。」

[^16]: 是【大】，〔－〕【宋】【元】【明】【宮】
[^17]: 讚若毀虛空【大】，〔－〕【聖】
[^18]: 須菩提【大】，須菩提譬如虛空若讚時亦不增不咸毀時亦不增不咸【聖】
[^1]: 法【大】，法法【聖】

須菩提白佛言：「世尊！諸菩薩摩訶薩所為甚難！修行是般若波羅蜜時，不憂[^2]不喜，而能習[^3]行般若波羅蜜，於阿耨多羅三藐三菩提亦不轉還。何以故？世尊！修般若波羅蜜，如修虛空。如虛空中無般若波羅蜜，無[^4]禪、無毘梨耶、無羼提、無尸羅、無檀波羅蜜；如虛空中無色，無受、想、行、識，亦無內空、外空、內外空乃至無法有法空，無四念處乃至無八聖道分，無佛十力乃至無十八不共法，無須陀洹果、斯陀含果、阿那含果、阿羅漢果，無辟支佛道，無阿耨多羅三藐三菩提。修般若波羅蜜，亦如是。世尊！應禮是諸菩薩摩訶薩，能[^5]大莊嚴。

[^2]: 不【大】，〔－〕【石】
[^3]: 行【大】，〔－〕【宮】【聖】
[^4]: 禪【大】，禪波羅蜜【石】
[^5]: 大【大】*，大誓【元】【明】【石】*

「世尊！是人為眾生[^*5-1]大莊嚴、勤精進，如為虛空[^*5-2]大莊嚴、勤精進。世尊！是[^6]人欲度眾生，如欲度虛空。世尊！是諸菩薩摩訶薩[^*5-3]大莊嚴，為虛空等眾生[^*5-4]大莊嚴。世尊！是人[^*5-5]大莊嚴欲度眾生，為如舉虛空。

[^*5-1]: 大【大】*，大誓【元】【明】【石】*
[^*5-2]: 大【大】*，大誓【元】【明】【石】*
[^6]: 人【大】，〔－〕【聖】
[^*5-3]: 大【大】*，大誓【元】【明】【石】*
[^*5-4]: 大【大】*，大誓【元】【明】【石】*
[^*5-5]: 大【大】*，大誓【元】【明】【石】*

「世尊！諸菩薩摩訶薩大精進力，欲度眾生故，發阿耨多羅三藐三菩提心。世尊！諸菩薩摩訶薩[^7]大莊嚴，欲度眾生故，發阿耨多羅三藐三菩提心。世尊！諸菩薩摩訶薩大勇猛，為度如虛空等眾生故，發阿耨多羅三藐三菩提心。何以故？世尊！若三千大千世界滿中諸佛，譬如竹葦、甘蔗、稻麻、叢林，諸佛若一劫、若減一劫說法，一一佛度無量無邊阿僧祇眾生令入涅槃。世尊！是眾生性亦不[^8]減、亦不[^9]增。何以故？眾生無所有故、眾生離故。乃至十方世界中諸佛所度眾生，亦如是。世尊！以是因緣故，我如是說：『是人欲度眾生故，發阿耨多羅三藐三菩提心，為欲度虛空。』」

[^7]: 大【大】，大誓【元】【明】【聖】【石】
[^8]: 減【大】，增【石】
[^9]: 增【大】，減【石】

是時，有一比丘作是言：「我[^10]當禮般若波羅蜜！般若波羅蜜中，雖無法生、無法滅，而有戒眾、定眾、慧眾、解脫眾、解脫知[^11]見眾，而有諸須陀洹、諸斯陀含、諸阿那含、諸阿羅漢、諸辟支佛，有諸佛，而有佛寶、法寶、比丘僧寶，而有轉法輪。」

[^10]: 當【大】，〔－〕【宋】【元】【明】【宮】
[^11]: 見【大】，是【石】

[^*19-1]【論】

[^*19-1]: 【論】【大】*，〔－〕【宋】【宮】*

釋曰：

須菩提聞佛說般若波羅蜜無起無作相，是故今在佛前說：「般若波羅蜜無所作。」若無作者，不能斷諸煩惱，不能修集諸善法。此中佛說因緣：「從作者乃至一切法不可得故。」知者尚無，何況作者？

須菩提言：「若無作者，般若波羅蜜無所能作，應云何行、[^12]云何得般若波羅蜜？」

[^12]: 云何得【大】，〔－〕【宋】【元】【明】【宮】

佛言：「若菩薩不行一切法、不得一切法——所謂若常、[^13]若無常，乃至若淨、若不淨，是名行般若波羅蜜。」一切法者，從色乃至一切種智，是菩薩行法。是法中，無智人行諸法常等，智人行諸法無常等。是般若波羅蜜示諸法畢竟實[^14]相故，不說諸法常、無常。無常等雖能破常等顛倒，般若中不受是法，以能生著心故。思惟籌量，求常、無常相不可得定實。

[^13]: 若【大】，〔－〕【宋】【元】【明】【宮】
[^14]: 相【大】，〔－〕【石】

問曰：

色等罪法可觀不淨、苦，餘善法云何觀不淨、苦？

答曰：

是名字不淨、苦。如隨意安穩好法，名清淨、快樂；不隨意非安穩法，名不淨、苦。於善法中愛樂悅可者，以為淨、樂；厭惡不喜者，以為不淨、苦。

須菩提作是念：「若離諸觀法者，將無不具足菩薩道耶？」

是故佛說：「若不[^15]行色等不具足，是行般若波羅蜜。」

[^15]: 行【大】，得【宋】【元】【明】【宮】

「色具足」者，有人言：色等法中常、無常等憶想分別，是名「具足」。「不具足」者，是中用無常等觀破常等，是名「不具足」，少常等故。今於色中亦[^16]不行無常等，是故言：「不行色不具足，是為行般若波羅蜜。」

[^16]: 不【大】，不可【聖】

復次，有人言：具足者，謂補處菩薩能如色實觀，乃至一切種智，是名具足；餘者[^17]是不具足。

[^17]: 是【大】，〔－〕【石】

若菩薩不行色等不具足者，即是行具足般若波羅蜜。何以故？色不具足則非色，色非[^18]無常相故。

[^18]: 無【大】，〔－〕【宋】【元】【明】【宮】【聖】

佛言：出眾生於常中，著無所有中，隨語言音聲故，是故說：「如是實清淨亦不行，是為行般若波羅蜜。」

[^19]善說道、非道[^20]故，須菩提言：「希有！」礙者是非道，無礙者是道。

[^19]: 善【大】，若【石】
[^20]: 故【大】，〔－〕【石】

佛觀[^21]會眾心多迴向空，知般若波羅蜜無礙相，是故說：「不行色等無礙，是行般若[^22]波羅蜜。能如是行者，於色等法無礙。」

[^21]: 會眾【大】，眾會【宋】【元】【明】【宮】【聖】
[^22]: 波羅蜜【大】，〔－〕【石】

須菩提雖不能究盡知畢竟空理，而常樂說；是[^23]空法希有，與一切世間法相違。

[^23]: 空【大】，〔－〕【宮】【聖】，說【石】

佛可須菩提所說：若說、不說，無增無減。是諸法實相，若以身業毀壞，亦不能令異，何況口說！常不生相故。

譬如虛空，虛空是般若波羅蜜。幻人是行者。行者雖罪業因緣生、是虛誑法，般若波羅蜜合故無有異；如種種諸色到須彌山邊，同為金色。是諸法實相，不可知、不可說；故若說、不說，如本不異。

爾時，須菩提作是念：「若諸法畢竟空、無所有，如虛空，乃至無有微細相；而菩薩能修集善法，得無上道，是事難信難受！」作是念已，白佛言：「諸菩薩所為甚難！能為難事，故應禮拜，謂能[^24]大莊嚴故。」須菩提希有心說：「是菩薩摩訶薩為阿耨多羅三藐三菩提[^*24-1]大莊嚴，一切天人皆應禮拜。」

[^24]: 大【大】*，大誓【聖】【石】*
[^*24-1]: 大【大】*，大誓【聖】【石】*

問曰：

云何知是[^*24-2]大莊嚴？

[^*24-2]: 大【大】*，大誓【聖】【石】*

答曰：

須菩提此中自說譬[^1]喻：「如有人為虛空故，勤行精進，利益故[^*24-3]大莊嚴；菩薩為利益眾生，勤精進亦如是。世尊！若有人欲度虛空，菩薩摩訶薩欲度眾生亦如是。」

[^1]: 喻【大】，〔－〕【石】
[^*24-3]: 大【大】*，大誓【聖】【石】*

問曰：

一事何以再說？

答曰：

利益者，未得涅槃，但令得智慧、禪定等今世、後世樂。欲度者，令得[^2]漏盡，成三乘道，入無餘涅槃。

[^2]: 漏【大】，無漏【聖】【石】

如虛空無生無滅、無苦無樂、無[^3]縛無[^4]脫，無所有故，眾生亦如是。是故說：「世尊！為度虛空等眾生故[^*24-4]大莊嚴。」

[^3]: 縛【大】，脫【宋】【元】【明】【宮】【聖】
[^4]: 脫【大】，縛【宋】【元】【明】【宮】【聖】
[^*24-4]: 大【大】*，大誓【聖】【石】*

如虛空無色無形，若有欲舉虛空，是為難；眾生法亦如是畢竟空，而菩薩欲舉三界眾生著涅槃中，是故名[^*24-5]大莊嚴。

[^*24-5]: 大【大】*，大誓【聖】【石】*

須菩提復讚：是菩薩[^*24-6]大精進力、不隨邪疑心故，雖未得佛道、未滅諸結，而能大勇猛，能如是行菩薩道為眾生，眾生亦空。譬如以種種[^5]彩色，欲畫虛空。

[^*24-6]: 大【大】*，大誓【聖】【石】*
[^5]: 彩【大】，綵【宋】【宮】【聖】

此中佛說眾生空因緣，所謂十方如恒河沙諸佛以神通力為眾生無量劫說法，一一佛度無量阿僧祇眾生入涅槃，假令如是，於眾生無所減少。若實有眾生，實有減少者，諸佛應有減眾生罪。若眾生實空，和合因緣有假名眾生故，無有定相，是故爾所佛度眾生實無減少。若不度亦不增。是故諸佛無減眾生咎！是故說：「菩薩欲度眾生，為欲度虛空。」

爾時一比丘聞畢竟空相，驚喜言：「我當禮般若波羅蜜！般若中無有法定實相，而有[^6]戒眾等及諸果報。」

[^6]: 戒眾【大】，眾生【宋】【元】【明】【宮】【石】

[^7]【經】

[^7]: 【經】【大】，〔－〕【宋】【宮】

爾時，釋提桓因語須菩提：「若菩薩摩訶薩習般若波羅蜜，為習何法？」

須菩提語釋提桓因言：「憍尸迦！是菩薩摩訶薩習般若波羅蜜，為習空。」

釋提桓因白佛言：「世尊！若善男子、善女人受持般若波羅蜜，親近、[^8]讀、誦、說、正憶念，我當作何等[^9]護？」

[^8]: 讀【大】，讚【宋】【宮】
[^9]: 護【大】，守護【聖】

爾時，須菩提語釋提桓因言：「憍尸迦！汝頗見是法可守護者不？」

釋提桓因言：「不也！須菩提！我不見是法可守護者。」

須菩提言：「憍尸迦！若善男子、善女人如般若波羅蜜中所說行，即是守護，所謂常不遠離如所說般若波羅蜜行。是善男子、善女人，若人、若非人不得其便，當知是善男子、善女人不遠離般若波羅蜜。憍尸迦！若人欲[^10]護行般若波羅蜜菩薩，為欲[^*10-1]護虛空。憍尸迦！於汝意云何？汝能[^*10-2]護夢、焰、影、響、幻、化不？」

[^10]: 護【大】*，誰【聖】*
[^*10-1]: 護【大】*，誰【聖】*
[^*10-2]: 護【大】*，誰【聖】*

釋提桓因言：「不能護。」

「若人欲護行般若波羅蜜諸菩薩摩訶薩亦如是，徒自疲苦。憍尸迦！於汝意云何？能護佛所化不？」

釋提桓因言：「不能護。」

「若人欲護行般若波羅蜜諸菩薩摩訶薩亦如是。憍尸迦！於汝意云何？能護法性、實際、如、不可思議性不？」

釋提桓因言：「不能護。」

「若人欲護行般若波羅蜜諸菩薩摩訶薩亦如是。」

爾時，釋提桓因問須菩提：「云何菩薩摩訶薩，行般若波羅蜜，知見諸法如夢、如焰、如影、如[^11]響、如幻、如化？諸菩薩摩訶薩如所知見故，不念夢、不念是夢、不念用夢、不念我夢？焰、影、響、幻、化，亦如是。」

[^11]: 響【大】下同，嚮【聖】下同

須菩提言：「憍尸迦！若菩薩摩訶薩行般若波羅蜜，不念色、不念是色、不念用色、不念我色，是菩薩摩訶薩亦能不念夢、不念是夢、不念用夢、[^12]不念我夢，乃至[^13]化亦不念化、不念是化、不念用化、不念我化；受、想、行、識亦如是。乃至一切智，不念一切智、不念是一切智、不念用一切智、不念我一切智；是菩薩摩訶薩亦能不念夢、不念是夢、不念用夢、不念我夢；乃至化亦如是。如是，憍尸迦！菩薩摩訶薩知諸法如夢、如焰、如影、如響、如幻、如化。」

[^12]: （不念我夢…是化）十五字【大】，〔－〕【宮】
[^13]: 化【大】，〔－〕【宋】

[^14]【論】

[^14]: 【論】【大】，〔－〕【宋】【宮】

釋曰：

即時帝釋問：「從佛、須菩提所聞是甚深般若，為習何法？」

須菩提言：諸法久久皆歸涅槃故，當習諸法空，是故說：「欲習般若當習空。」

帝釋是人天王，於世間自在，能與所須，願作守護；聞是般若波羅蜜，歡喜白佛言：「我當作何事守護？隨其所須，盡當與之。」須菩提及一比丘，出家法敬禮而已；諸惡鬼常惱是人，魔、若魔民常惱行者。是故問佛：「我當以何事守護？」若自守護、若遣[^15]子弟、若遣官屬侍衛，隨佛教勅。

[^15]: 子弟【大】，弟子【石】

須菩提知般若有無量力，又知佛意欲令般若波羅蜜貴重，不用受恩，故語帝釋：「憍尸迦！般若波羅蜜中皆空，如幻、如夢，汝頗見定有一法可[^16]守護不？」

[^16]: 守【大】，〔－〕【宋】【元】【明】【宮】

帝釋言：「不也！」

若可見者，不名為般若波羅蜜畢竟空；若不可見，云何說言「我當作何事守護」？

復次，「憍尸迦！若行者如所說般若中住，即是守護。」若菩薩如般若中所說，一心信受、思惟、正憶念，入禪定，觀諸法實相，得畢竟空智慧，應無生法忍，入菩薩位，如是人不惜身命，何況外物！是人不須守護。守護名遮諸苦惱，[^1]令得安樂。是人離一切世間法，故無有憂愁[^2]苦惱；得世間事不以為喜，失世間事不以為憂，所謂常不離如所說般若波羅蜜行。若人少時應行、後還失者，宜須守護；若常不離如所說般若波羅蜜，則不須守護。

[^1]: 令【大】，念【聖】
[^2]: 苦惱【大】，惱苦【聖】

如伽羅夜叉以拳打舍利弗頭，舍利弗時入滅盡定，不覺打痛。般若波羅蜜氣分即是滅盡定，是故若人、[^3]若非人不能得便。

[^3]: 若【大】，〔－〕【石】

略說二種因緣，不須守護，若人、若非人不得便：一者、從身乃至一切諸法，皆厭離；無我、無我所故，皆無所著；如斬草木，不生憂愁。二者、得上妙法故，為十方諸佛菩薩、諸天守護。

復次，譬如人欲守護虛空。虛空，雨不能壞，風日不能乾，刀[^4]杖等不能傷；若有人欲守護虛空者，徒自疲苦，於空無益。若人欲守護行般若波羅蜜菩薩亦如是。欲令此事明了，故問：「汝能守護空及夢中所見人，及影、響、幻化人不？」

[^4]: 杖【大】下同，仗【宋】【元】【明】【宮】下同

答言：「不也！」此法但誑心眼，暫現已滅，云何可守護？行般若菩薩亦如是，觀五眾如夢等虛[^5]誑。

[^5]: 誑【大】，護【聖】

如無為法——如、法性、實際、不可思議性，無能守護者，亦無所利益。行般若菩薩，知身如如、法性、實際，不[^6]分別；得供養利時不喜，破壞失時不憂。如是人何須守護？

[^6]: 分【大】，〔－〕【宋】【宮】【聖】

爾時，帝釋貪貴是如夢等智慧，菩薩[^7]得是智慧力，不須外守護；故問須菩提：「云何菩薩[^8]知是如夢等空法？」

[^7]: 得是【大】，行【聖】
[^8]: 知【大】，智【聖】

「如所[^9]知見不念夢等」者，夢等喻五眾。五眾，[^10]人所著，不著夢等；欲令離著事，故以不著事為喻，欲令觀五眾如夢。於夢亦復生著，是故帝釋問「如夢」，[^11]亦不著是夢。

[^9]: 知【大】，〔－〕【宋】【宮】
[^10]: 人【大】，〔－〕【聖】
[^11]: 亦【大】，〔－〕【聖】

凡夫人，以夢喻五眾，即復著夢，作是言「定有夢法眠睡時生」，是名「念夢」。是夢惡，是夢好，如是分別，是名「念[^12]是夢」；[^13]夢得好事則心高，得惡事則心愁。又用此夢譬喻，得是[^14]如夢實智慧，是名「念用夢」。[^15]聞是譬[^16]喻，我因此夢[^17]得知諸法如夢，是名「念我夢」。餘喻亦如是。

[^12]: 是【大】，〔－〕【宋】【元】【明】【宮】
[^13]: 夢【大】，〔－〕【聖】
[^14]: 如【大】，妙【宋】
[^15]: 聞【大】，生念聞【石】
[^16]: 喻【大】，如【聖】
[^17]: 得知諸【大】，實智慧【聖】

爾時，須菩提答帝釋：若行者不念色，是色——人色、非人色，樹色、山色，是四大、[^18]若四大所造色等。不念是色若常、若無常等，不以色故心生憍慢。不念色是我所、[^19]非我所，入無我門，直至諸法實相中。

[^18]: 若四大所造【大】，〔－〕【聖】
[^19]: 非我所【大】，〔－〕【宋】【元】【明】【宮】【聖】【石】

是人能不念夢、不念是夢等；用是夢等譬喻，破著五眾；破著故，於夢中亦不錯。若不能破色著，是人於色錯，於夢亦錯。受、想、行、識乃至一切種智亦如是。幻、焰、響、影、化等亦如是。諸菩薩知諸法如夢，於夢亦不念。[^20]

[^20]: 卷第六十五終【石】

[^21]【經】

[^21]: 經【大】，〔－〕【宋】【宮】，卷第六十六首【石】，前行石山本有大智度經論品第四十一之餘

爾時，佛神力故，三千大千世界中，諸四天王天、三十三天、夜摩天、兜率陀天、化樂天、他化自在天，梵身天、梵輔天、梵眾天、大梵天、少光天，乃至淨居天——是一切諸天以天栴檀遙散佛上，來詣佛所，頭面禮佛足，却住一面。

爾時，四天王天、釋提桓因及三十三天、梵天王乃至諸淨居天，佛神力故，見東方千佛說法，亦如是相、如是名字，說是般若波羅蜜品；諸比丘皆字須菩提，問難般若波羅蜜品者皆字釋提桓因；南西北方、四維、上下亦如是各千佛現。

爾時，佛告須菩提：「彌勒菩薩摩訶薩得阿耨多羅三藐三菩提時，亦當於是處說般若波羅蜜。[^22]如賢劫中諸菩薩摩訶薩得阿耨多羅三藐三菩提時，亦當於是處說般若波羅蜜。」

[^22]: 如【大】，〔－〕【宋】【宮】

須菩提白佛言：「世尊！彌勒菩薩摩訶薩得阿耨多羅三藐三菩提時，用何相、何因、何義說是般若波羅蜜義？」

佛告須菩提：「彌勒菩薩摩訶薩得阿耨多羅三藐三菩提時，色非常非無常，當如是說法；色非苦非樂、色非我非無我、色非淨非不淨，當如是說法；色非縛非解，當如是說法。受、想、行、識非常非無常乃至非縛非解，[^23]當如是說法。色非過去、色非未來、色非現在，當如是說法；受、想、行、識亦如是。色畢竟淨，當如是說法；受、想、行、識畢竟淨，當如是說法；乃至一切智畢竟淨，當如是說法。」

[^23]: 當【大】，常【聖】

須菩提白佛言：「世尊！是般若波羅蜜清淨。」

佛言：「色清淨故，般若波羅蜜清淨；受、想、行、識清淨故，般若波羅蜜清淨。」

「世尊！云何色清淨故般若波羅蜜清淨？云何受、想、行、識清淨故般若波羅蜜清淨？」

佛言：「若色不生不滅、不垢不淨，是名色清淨；受想行識不生不滅、不垢不淨，是名受想行識清淨。復次，須菩提！虛空清淨故，般若波羅蜜清淨。」

「世尊！云何虛空清淨故般若波羅蜜清淨？」

佛言：「虛空不生不滅故清淨，般若波羅蜜亦如是。復次，須菩提！色不污故，般若波羅蜜清淨；受、想、行、識不污故，般若波羅蜜清淨。」

「世尊！云何色不污故般若波羅蜜清淨？受、想、行、識不污故般若波羅蜜清淨？」

佛言：「如虛空不可污故，虛空清淨。」

「世尊！云何如虛空不可污故虛空清淨？」

佛言：「虛空不可取故虛空清淨，虛空清淨故般若波羅蜜清淨。復次，須菩提！虛空[^1]可說故，般若波羅蜜清淨。」

[^1]: 可【大】*，不可【聖】*

「世尊！云何虛空[^*1-1]可說故般若波羅蜜清淨？」

[^*1-1]: 可【大】*，不可【聖】*

佛言：「因虛空中二聲出，般若波羅蜜亦如虛空[^*1-2]可說故清淨。須菩提！虛空不可說故，般若波羅蜜清淨。」

[^*1-2]: 可【大】*，不可【聖】*

「世尊！云何虛空不可說故般若波羅蜜清淨？」

佛言：「如虛空[^2]不可說故，般若波羅蜜清淨。復次，如虛空不可得故，般若波羅蜜清淨。」

[^2]: 不【大】，無【宋】【元】【明】【宮】【聖】

「世尊！云何如虛空不可得故般若波羅蜜清淨？」

佛言：「如虛空無所得相，般若波羅蜜亦如虛空無所得[^3]相故清淨。復次，須菩提！一切法不生不滅、不垢不淨故，般若波羅蜜清淨。」

[^3]: 相【大】，〔－〕【宋】【宮】

「世尊！云何一切法不生不滅、不垢不淨故般若波羅蜜清淨？」

佛言：「一切法畢竟清淨故，般若波羅蜜清淨。」

[^4]【論】

[^4]: 【論】【大】，〔－〕【宋】【宮】

釋曰：

是般若波羅蜜雖皆甚深，是品中了了說諸法實相故。是以三千大千世界中諸天持諸供養具來供養佛，一面立。

問曰：

即是上諸天，今更來？

答曰：

有人言：事久故[^5]去，竟更來。

[^5]: 去【大】，志【聖】

有人言：更有新[^6]天來者。欲令信般若[^7]故，十方面各千佛現。是人福德因緣，應見千佛故；佛神力故，在會眾人皆[^8]見十方佛。人天所見有限，非佛威神，無由得見彼諸佛。

[^6]: 天【大】，天上【宋】【元】【明】【宮】【聖】
[^7]: 故【大】，〔－〕【聖】
[^8]: 見【大】，令見【聖】【石】

佛前說法者，皆字須菩提；難問者，皆字釋提桓因，取其同字者有千人。是時，須菩提、帝釋皆歡喜言：「非獨我等能說、能問。」

佛欲證其事故，廣引其事，說：「彌勒及賢劫菩薩，於是摩伽陀國王舍城耆闍崛山，說般若波羅蜜。」如經中說：「彌勒菩薩將大眾到耆闍崛山，以足指開山[^9]頂，摩訶迦葉骨身著僧伽梨，執杖持鉢而出。彌勒為大眾說言：『有過去釋迦牟尼佛，人壽百歲時，是人是少欲知足，行頭陀弟子中第一，具六神通，得三明；常憐愍利益眾生故，以神通力令此骨身至今。因此小身得如是利，何況汝等大[^10]身、生於好世而不能自利？』爾時，彌勒因是事廣說法，[^11]令無量眾生得盡苦際。」以此事故，知彌勒在耆闍崛山中說法。是般若波羅蜜，過去、未來、現在佛所說，應當信受。

[^9]: 頂【大】，須【宋】【宮】
[^10]: 身【大】，身大身【宋】【元】【明】【宮】
[^11]: 令【大】，合【聖】

須菩提問：「彌勒[^12]菩薩以何相、何因、以何法門說？」

[^12]: 菩薩【大】，〔－〕【宋】【元】【明】【宮】

佛言：「如我說。」色等諸法非常非無常、非縛非解等，如先說。亦不說色過去、未來、現在。如涅槃出三世，色等諸法亦如是，如先說「一切法如涅槃相」。彌勒所說亦如是。

爾時，須菩提歡喜白佛言：「世尊！是般若波羅蜜第一清淨。」

佛言：「色等諸法清淨故。」[^13]因果相似故。

[^13]: 因【大】，淨因【宋】【元】【明】【宮】【聖】

色等法清淨者，所謂色等法不失業因緣故，及不得諸法生相定實故不生不滅；諸法相常不污染故不垢不淨。

此中說譬喻，欲令事明了故。如虛空塵水不著，性清淨故；般若波羅蜜亦如是，不生不滅故常清淨。如虛空不可染污；般若波羅蜜亦如是，[^14]雖有邪見戲論不能染污，刀杖惡事不能壞，無色無形故不可取，不可取故則不可染污。

[^14]: 雖【大】，離【聖】

復次，諸菩薩住辯才樂說無礙智中為眾生說十二部經、八萬四千法聚，皆是般若波羅蜜一事，而分別為說，是故說：「般若波羅蜜可說故，清淨如虛空。」

因虛空及山谷，有人聲從口中空出，因是[^15]出聲故名響。如響空，口聲亦如是，是二聲皆虛誑不實，而人以聲為實、以響為虛。般若亦如是，一切法皆畢竟空，如幻、如夢，凡夫法、聖法皆是虛誑；小菩薩以凡夫法為虛誑、聖法為實。

[^15]: 出【大】，二【宋】【元】【明】【宮】【聖】

問曰：

是二皆虛誑，何以故小菩薩以凡夫法為虛、聖法為實？

答曰：

聖法因持戒、禪定、智慧，修集功德[^16]所成，故以為實。以凡夫法自然有，如響自然出，非[^17]是[^18]故作以為[^19]虛。眾生無始世來，著此身故，聲從身出以為實；小菩薩深樂善法故以為實。

[^16]: 所【大】，所以【石】
[^17]: 是【大】，是人【宋】【元】【明】【宮】【聖】【石】
[^18]: 故作【大】，作故【聖】【石】
[^19]: 虛【大】，空【石】

復次，如虛空中無音聲語言相故無所說；是語言音聲皆是作法，虛空是無作法。般若波羅蜜亦如是，第一深義、畢竟空，無有言說，一切語言道斷故。

復次，如虛空無所得相，不得有、不得無。若有「[^20]無相」，如先破虛空相；若[^21]無，因是虛空造無量事！般若波羅蜜亦如是，有無相不可得故清淨。

[^20]: 無【大】，若無【聖】【石】
[^21]: 無【大】，不【宋】【元】【明】【宮】

復次，般若波羅蜜因諸法正憶念故生。正憶念者，畢竟空清淨，故一切法不生不滅、不垢不淨。[^22]

[^22]: 次頁[^04]不分卷【石】

大智度論卷第六十[^23]四

[^23]: 四【大】，四(釋第四十二品下訖第四十三品上)【宋】【元】【宮】，四釋第四十一品下訖第四十二品上【聖】

