[^1]大智度論釋隨喜[^2]迴向品第三十九(卷六十一)

[^1]: （大智…九）十四字【大】，大智度論釋隨喜品第三十八【聖】，摩訶般若波羅蜜品第三十八隨喜品【石】
[^2]: 迴向【大】，〔－〕【宮】

[^3]聖者龍樹造

[^3]: 聖者龍樹造【大】*，龍樹菩薩造【宋】【元】【明】【宮】*，〔－〕【聖】【石】*

[^4]後秦龜茲國三藏鳩摩羅什譯

[^4]: 後秦龜茲國三藏鳩摩羅什譯【大】*，〔－〕【聖】【石】*，姚秦三藏法師鳩摩羅什譯【宋】【元】【明】【宮】*

[^5]【經】

[^5]: 【經】【大】*，〔－〕【宋】【宮】*

爾時，彌勒菩薩摩訶薩語慧命須菩提：「有菩薩摩訶薩隨喜福德，與一切眾生共之，迴向阿耨多羅三藐三菩提，以無所得故。若聲聞、辟支佛福德，若[^6]一切眾生[^7]福德，若布施，若持戒，若修定，若隨喜；是菩薩摩訶薩隨喜福德，與一切眾生共之，迴向阿耨多羅三藐三菩提；其福最上、第一、最妙、無上、無與等[^8]者！何以故？聲聞、辟支佛及一切眾生布施、持戒、修定、隨喜，為自調、為自淨、為自度故，[^9]所謂四念處乃至八聖道分，空、無相、無作；菩薩隨喜福德，迴向阿耨多羅三藐三菩提，持是功德，為調一切眾生、為淨一切眾生、為度一切眾生故起。」

[^6]: 一切【大】，〔－〕【宋】【宮】
[^7]: 福【大】，〔－〕【元】【明】
[^8]: 者【大】*，〔－〕【宋】【宮】【聖】*
[^9]: 所【大】，起所【元】【明】【聖】【石】

爾時，慧命須菩提白彌勒菩薩[^10]言：「諸菩薩摩訶薩念十方無量無邊阿僧祇世界中，無量無邊阿僧祇諸滅度佛，[^11]是佛從初發心[^12]至得阿耨多羅三藐三菩提，[^13]乃至入無餘涅槃，乃至法盡——於其中間諸善根；應六波羅蜜，及諸聲聞人善根——若布施福德、[^14]持戒[^15]福德、[^16]修定福德，及諸學人無漏善根、無學人無漏善根，諸佛戒眾、定眾、慧眾、解脫眾、解脫知見眾、一切智、大慈大悲[^17]及餘無量阿僧祇諸佛法；及諸佛所說法，是法中學，得須陀洹果乃至得阿羅漢果、辟支佛道，入菩薩摩訶薩位；及餘眾生種諸善[^18]根。是諸善根，一切和合，隨喜[^19]福德，迴向阿耨多羅三藐三菩提，最上、第一、最妙、無上、無與等[^*8-1]者！如是隨喜已，持是隨喜福德，迴向阿耨多羅三藐三菩提。若有善男子行菩薩乘者作是念：『我[^20]是心迴向阿耨多羅三藐三菩提。』是生心、緣、事，若善男子取相迴向阿耨多羅三藐三菩提，如所念可得不？」

[^10]: 言【大】，〔－〕【宋】【宮】【聖】
[^11]: 是佛【大】，〔－〕【宋】【元】【明】【宮】【聖】
[^12]: 至【大】，乃至【元】【明】
[^13]: 乃至【大】，〔－〕【宋】【元】【明】【宮】【聖】
[^14]: 持戒【大】，若持戒【石】
[^15]: 福德【大】，〔－〕【宋】【元】【明】【宮】【聖】
[^16]: 修定【大】，若修定【石】
[^17]: 及【大】，〔－〕【石】
[^18]: 根【大】，眾【明】
[^19]: 福【大】，功【石】
[^*8-1]: 者【大】*，〔－〕【宋】【宮】【聖】*
[^20]: 是心【大】，心是【宋】【宮】

彌勒菩薩語須菩提：「是善男子行菩薩乘，迴向阿耨多羅三藐三菩提，心是緣事，若善男子取相，不得如所念！」

須菩提語彌勒菩薩：「若[^21]諸緣、諸事無所有，是善男子行菩薩乘者取相，於十方諸佛諸善根，從初發心乃至法盡，及聲聞[^22]辟支佛諸善根，學、無學善根，一切和合隨喜功德，迴向阿耨多羅三藐三菩提；以無相故，是菩薩將無顛倒：無常謂常，想顛倒、心顛倒、見顛倒；不淨謂淨、苦謂樂、無我謂我，想顛倒、心顛倒、見顛倒？若如緣、如事，阿耨多羅三藐三菩提亦如是，迴向心亦如是，檀波羅蜜，尸羅、羼提、毘梨耶、禪、般若波羅蜜，乃至十八不共法亦如是。若爾[^23]者，何等是緣？何等是事？何等是阿耨多羅三藐三菩提？何等是善根？何等是隨喜心迴向阿耨多羅三藐三菩提？」

[^21]: 諸緣諸事【大】，諸事諸緣【宋】【元】【明】【宮】，〔－〕【聖】
[^22]: 辟支佛【大】，〔－〕【宋】【元】【明】【宮】【聖】
[^23]: 者【大】，〔－〕【宋】【宮】

[^24]【論】

[^24]: 【論】【大】*，〔－〕【宋】【宮】*

釋曰：

先七品中，佛命須菩提令說般若，中間帝釋多問、多說功德事。今彌勒順佛本意，還欲令須菩提因隨喜法廣說般若波羅蜜。

復次，帝釋聞上供養般若以華香、妓樂、幡蓋之具，得福甚多，深自慶幸，此供養具，唯我等能辦，非出家人所有。是故彌勒欲抑[^25]其自多之情故語須菩提：「菩薩但以心隨喜，則勝聲聞、辟支佛、一切眾生布施等及諸無漏功德，何況華香、供養經卷[^26]等！」

[^25]: 其【大】，甚【聖】
[^26]: 等【大】，〔－〕【石】

菩薩摩訶薩義，如先說。隨喜福德者，不勞身、口業作諸功德，但以心方便見他修福，隨而歡喜作是念：「一切眾生中，能修福行道者最為殊勝！」若離福德，人與畜生同行三事，三事者：婬欲、飲食、戰鬪。能修行福德行道之人，一切眾生所共尊重愛敬。譬如熱時，清涼滿月，無不樂仰；亦如大會[^27]告集，伎樂、餚饌無不畢備，遠近諸人咸共[^28]欣赴。修福之人，亦復如是。

[^27]: 告【大】，先【元】【明】【石】
[^28]: 欣赴【大】，作起【聖】

福德有二種樂因緣：世間，出世間。出世間者，諸無漏法，雖無福報，能生福德，故名福德。是故有漏、無漏，通名福德。

復次，福德是菩薩摩訶薩根本，能滿所願；一切聖人[^29]所讚歎，無智人所毀呰；智人所行處，無智人所遠離。是福德因緣故，作人王、轉輪聖王、天王、阿羅漢、辟支佛、諸佛世尊，大慈大悲、十力、四無所畏、一切種智、自在無礙，皆從福德中生。

[^29]: 所【大】，所共【聖】【石】

如是等種種福德，得正見故，隨而歡喜。

復次，菩薩自念：我應與一切眾生[^30]樂，而眾生能自行福德，是故心生歡喜。

[^30]: 樂【大】，安隱【石】

復次，一切眾生行善，與我相似，是我同伴，是故隨喜。

諸菩薩摩訶薩於十方三世諸佛及菩薩、聲聞、辟支佛及一切修福眾生布施、持戒、修定[^31]慧，於此福德中生隨喜福德，是故名隨喜。

[^31]: 慧【大】，〔－〕【宋】【元】【明】【宮】

持是隨喜福德共一切眾生，迴向阿耨多羅三藐三菩提。共一切眾生者，是福德不可得與一切眾生，而果報可與。菩薩既得福德果報——衣服、飲食等世間樂具，以利益眾生。菩薩以福德清淨身口，人所信受，為眾生說法，令得十善道、四禪等，與作後世利益。末後成佛，得福德果報，身有三十二相、八十[^1]種隨形好、無量光明，觀者無厭；無量清淨，梵音柔和，無礙解脫等諸佛法，於三[^2]事示現，度無量阿僧祇眾生。般涅槃後，碎身舍利，與人供養，久後皆令得道。是果報可與一切眾生，以果中說因故，言「福德與眾生共」。若福德可以與人者，諸佛從初發心所集福德盡可與人，然後更作。善法體不可與人，今[^3]直以無畏、無[^4]惱施與眾生用。

[^1]: 種【大】，〔－〕【宋】【元】【明】【宮】【聖】
[^2]: 事【大】，乘【聖】
[^3]: 直【大】，但【石】
[^4]: 惱【大】，總【聖】

「無所得故」者，[^5]義如先說。

[^5]: 義【大】，此義【宋】【元】【明】【宮】

是名菩薩摩訶薩隨喜福德，比一切聲聞、辟支佛及眾生三種福德[^6]中，最勝、最上、第一、最妙、無上、無與等義如先說。

[^6]: 中【大】，〔－〕【宋】【元】【明】【宮】

是中說勝因緣：「是二乘福德，皆為自調、自淨、自度。」持戒者，是自調；修禪者，是自淨；智慧者，是自度。

復次，自調者，正語、正業、正[^7]命；自淨者，正念、正定；自度者，正見、正思惟、正方便。

[^7]: 命【大】，念【聖】

復次，布施因緣故自調，持戒因緣故自淨，修定因緣故自度。

修定者，是無漏法近因緣；無漏者，所謂三十七品、三解脫門等。布施、持戒，遠故不解。

菩薩隨喜福德，雖無勤勞，為度一切眾生故勝。

問曰：

實不度一切眾生，何以言「度一切眾生故勝」？

答曰：

諸佛菩薩功德力能度一切眾生，但以眾生無和合因緣故；譬如大火常有燒力，但以薪不近，故不得燒，近則能燒。

爾時，須菩提以畢竟空智慧難問彌勒菩薩：「念諸佛福德隨喜，迴向無上道，是所念過去事，是事如所念不？」

彌勒以二因緣故答言：「不也！」

一者、過去無量阿僧祇劫諸佛久已滅度，無復遺餘；菩薩或無宿命智，或有而不能及，但以如所聞憶想分別，故不如所念。

二者、諸佛及功德，出三界、出三世，斷戲論語言道，如涅槃相，畢竟空清淨。

隨喜者分別諸佛及諸弟子善根功德，是迴向心及無上道非實，故言：「不也！」

須菩提難言：「若無是事，是菩薩憶念分別，應墮顛倒。若是事畢竟空清淨[^8]相，憶念亦如是，諸過去佛功德亦如是，無分別、[^9]無異，云何得隨喜？」

[^8]: 相【大】，想【聖】
[^9]: 無【大】，〔－〕【聖】

是略說義。

廣則如經說，所謂須菩提問彌勒「若菩薩摩訶薩憶念過去十方無量無邊阿僧祇世界中諸滅度佛」者，是菩薩欲起隨喜福德，佛是福德主，是故念佛；聞經書說有過去佛名，故因是名廣念一切過[^10]去[^11]諸佛。「從初發心」者，初發心作願：「我當度一切眾生。」是心相應三善根：不貪、不瞋、不癡；善根相應諸善法，及善根所起身、[^12]心、口業，和合是法，名為福德。從初發心，行六波羅蜜，入菩薩位，得十地，乃至坐道場，是中菩薩自修福德和合得佛道。乃至入無餘涅槃滅度後，舍利及遺法，皆是佛自身[^13]功德和合。

[^10]: 去【大】，至【石】
[^11]: 諸【大】，〔－〕【宋】【元】【明】【宮】
[^12]: 心【大】，〔－〕【宋】【元】【明】【宮】
[^13]: 功【大】，〔－〕【聖】

因諸佛，大乘人行六波羅蜜相應福德；「相應」者，除六波羅蜜，餘菩薩所行法皆攝入六波羅蜜中，故說「應六波羅蜜和合」。若求聲聞、辟支佛人，種布施、持戒、修定等福德。聲聞、辟支佛人有二種：一者、漏盡，名[^14]為「無學」；二者、得道，漏未盡，名為「學」。是二人諸福德中善根勝，故但說「善根」。上言「求二乘人」者，總凡夫、聖人；今「學、無學」者，純是聖人。相好是無記色法，非是善功德，故但[^15]說「佛五無學眾」。大慈大悲、佛法義，如初品中說。

[^14]: 為【大】，〔－〕【宋】【元】【明】【宮】【聖】
[^15]: 說【大】，諸【聖】

「諸佛所說法，學是法得須陀洹果，乃至入菩薩位」者，是佛滅[^16]度後，遺法中得道，是故重說。

[^16]: 度【大】，〔－〕【石】

「及餘眾生種諸善根」者，此是佛在世及遺法中，天、人乃至畜生[^17]種福德因緣。

[^17]: 種【大】，種種【宋】【元】【明】【宮】

是上四段福德，行者心遍緣、憶念，隨喜，求佛道故迴向，名無上隨喜，最上、無與等。

問曰：

求佛道者，何以不自作功德而心行隨喜？

答曰：

諸菩薩以方便力，他勤勞作功德，能於中[^18]起隨喜[^19]者，福德勝自作者。

[^18]: 起【大】，趣【聖】
[^19]: 者【大】，〔－〕【宋】【元】【明】【宮】【聖】

復次，是[^20]隨喜福德，即是實福德。所以者何？念過去佛，即是念佛三昧，亦是[^21]六念中念佛、念法、念僧、念戒、念捨、念天等。因行清淨戒，入禪定，[^22]起畢竟智慧，和合故能起正隨喜。是故不但隨喜而已，亦行是實法。是心迴向者，即是隨喜心。緣者，隨喜心所緣，所謂一切諸佛及一切眾生所作功德。事者，[^23]若是所緣之本，福德是緣功德所住處，所謂諸佛及眾生，并土地、山林、精舍住處，皆名「事」。

[^20]: 隨喜【大】，隨喜者【石】
[^21]: 六【大】，八【宮】
[^22]: 起【大】，念【石】
[^23]: 若【大】，〔－〕【宋】【元】【明】【宮】【聖】【石】

「如所念可得不？」

彌勒答言：「不也！」

須菩提語彌勒：「若諸事、諸緣無所有者，云何不墮顛倒？」

顛倒者，四顛倒，三種分別。此顛倒是譬喻，無佛而憶想念佛，猶如無常而念常、不淨[^24]而念淨。

[^24]: 而【大】，〔－〕【石】

問曰：

見為諸顛倒本，如得初道人，能起想、心顛倒，無見顛倒，以見諦道斷故。

答曰：

是顛倒，生時異、斷時異。生時，想在前，次是心，後是見；斷時，先斷見，見諦所斷故。顛倒體皆是見相，見諦所斷。

想、心顛倒者，學人未離欲，憶念忘故取淨[^1]相、起結使；還得正念即時滅，如經中譬喻：「如渧水墮大熱鐵上，即時消滅。」小錯故假名顛倒，非實顛倒。是故說：凡夫人三種顛倒，學人二種顛倒。

[^1]: 相【大】，想【元】【明】

復次，諸緣、諸事如實畢竟空，念亦空，菩提亦空，隨喜心亦空，檀波羅蜜乃至十八不共法[^2]亦空。若諸法一相，所謂無相，此中何等是「緣」？何等是「事」？何等是「心迴向無上道」？

[^2]: 亦【大】，〔－〕【石】

[^*5-1]【經】

[^*5-1]: 【經】【大】*，〔－〕【宋】【宮】*

彌勒菩薩語須菩提：「若諸菩薩摩訶薩久行六波羅蜜、多供養諸佛、種善根、與善知識相隨、善學自相空法；是諸菩薩，是緣、是事、諸佛、諸善根、隨喜福德，不取相，迴向阿耨多羅三藐三菩提，[^3]以不二法非不二法、非相非不相、非可得法非不可得法、非淨非垢、不生不滅法，是名迴向阿耨多羅三藐三菩提。若諸菩薩不久行六波羅蜜、不多供養諸佛、不種善根、不與善知識相隨、不善學自相空法；是諸菩薩，是諸緣、是諸事、諸佛、諸善根、隨喜福德，諸心取相，迴向阿耨多羅三藐三菩提，是不名迴向。

[^3]: 以不【大】，不以【石】

「須菩提！如是般若波羅蜜義乃至一切種智義——所謂內空乃至無法有法空，不應為新學菩薩說。何以故？是菩薩所有少許信樂恭敬清淨心皆[^4]亡失。當在阿鞞跋致菩薩摩訶薩前說，若有為善知識所[^5]護，若久供養諸佛、種諸善根，應為是人說如是般若波羅蜜義乃至一切種智[^6]義——所謂內空乃至無法有法空。是人聞是法，不沒、不驚、不畏、不怖。

[^4]: 亡【大】，忘【宋】【元】【明】【宮】
[^5]: 護【大】，誰【聖】
[^6]: 義【大】，〔－〕【宋】【宮】【聖】

「須菩提！菩薩摩訶薩隨喜福德，應如是迴向阿耨多羅三藐三菩提，所謂菩薩用心隨喜功德，迴向阿耨多羅三藐三菩提，是心盡、滅、變、離，是緣、是事、是諸善根亦盡、滅、變、離。是中何等[^7]是隨喜心？何等是諸緣？何等是諸事？何等是諸善根隨喜迴向阿耨多羅三藐三菩提？二心不俱，是心性亦不可得迴向，菩薩云何隨喜心迴向阿耨多羅三藐三菩提？若菩薩摩訶薩行般若波羅蜜時，如是知：是般若波羅蜜無有法，乃至檀波羅蜜亦[^8]無有法；色無有法，受、想、行、識乃至阿耨多羅三藐三[^9]菩提無有法。菩薩摩訶薩應如是隨喜功德，迴向阿耨多羅三藐三菩提。若能如是迴向，是名隨喜功德迴向阿耨多羅三藐三菩提。」

[^7]: 是【大】，有【宋】【宮】【聖】
[^8]: 無有【大】，有無【聖】
[^9]: 菩提【大】，菩提亦【聖】【石】

[^*24-1]【論】

[^*24-1]: 【論】【大】*，〔－〕【宋】【宮】*

釋曰：

彌勒意：以諸法甚深，[^10]隨喜心微妙，所謂不壞諸法相，而隨喜心迴向無上道，是事甚難！凡夫人心剛強，不能行是法。[^11]是故彌勒答言：若行者久修六波羅蜜，諸功德深厚故不動，所謂能信、能行，多供養諸佛、種善根故，集無量無邊阿僧祇功德，結使折損，其心柔軟，此是先世因緣。今世得好師、好同學，亦自學諸法實相空，巧方便故不著是空。如是等種種無量因緣故，[^12]諸法[^13]雖無相，而能起隨喜心，迴向無上道。譬如鐵雖堅䩕，入鑪則柔軟，隨作何器；菩薩心亦如是，久行六波羅蜜、善知識所護故，其心調柔；過去諸佛、諸緣、諸事、諸善根中，[^14]不取相，[^15]能起隨喜心，用無相迴向無上道。無相者，能用不二非[^16]不二乃至不生不滅等。

[^10]: 隨喜心【大】，〔－〕【宋】【元】【明】【宮】，而隨喜心【聖】【石】
[^11]: 是【大】，〔－〕【石】
[^12]: 諸【大】，〔－〕【宋】【元】【明】【宮】
[^13]: 雖【大】，離【聖】
[^14]: 不【大】，不能【石】
[^15]: 能【大】，法【石】
[^16]: 不二【大】，不二法【元】【明】【聖】【石】

與上相違者，是[^17]名不能迴向。

[^17]: 名【大】，〔－〕【宋】【元】【明】【宮】

彌勒知須菩提樂說空故語言：「如是般若波羅蜜隨喜義，不應新學菩薩前說。」何以故？若有少福德善根者，聞是畢竟空法，即著空，作是念：「若一切法畢竟空無所有者，我何為作福德？」則忘失[^18]善業。以是故，新發意菩薩，先教取相隨喜，漸得方便力，爾乃能行無相隨喜。譬如鳥子，羽翼未成，不可逼令高翔；六翮成就，則能遠飛。

[^18]: 善【大】，前【宋】【元】【明】【宮】【聖】

阿鞞跋致菩薩，入法位，得法忍，能信、能行，故可為說。若有[^19]久行六波羅蜜、與善知識相隨，內福德、外因緣力助，雖非阿鞞跋致，能信、能行。是二種人聞是，心清淨，歡喜信受。如久飢渴者，得好飲食；如大熱得涼、大寒得溫，其心愛樂歡喜。是二菩薩亦如是，得是無相智慧，作是念：「我因是智慧，能度無量眾生，何[^20]況有驚懼、恐怖！恐怖從我心中出，是法中諸[^21]法相尚空，何況有我而決定取諸法相，聞一切法無相，則生驚懼！」

[^19]: 久【大】，人【宮】，久人【聖】【石】
[^20]: 況【大】，〔－〕【聖】
[^21]: 法【大】，法法【元】【明】

是說隨喜義體竟，後當更以種種異門釋上事。

復次，「須菩提！菩薩應如是思惟：『用是心迴向無上道，是心念念盡、滅、變、離，無有住時。』」是諸緣、事，所謂過去諸佛及諸善根。諸佛等諸[^22]緣事久已滅，隨喜心今滅；既滅無異，是故經中說：「用是心迴向，是心即盡滅。」如是等入過去世故，入諸法實相故，無有分別是心、是緣、是事、是善根等。若能如是迴向，是為正迴向。

[^22]: 緣事【大】，事緣【宋】【宮】【聖】

復次，一時二心不和合，隨喜心時無菩提心；一切心相畢竟空，不可以取相迴向。何以故？菩薩知般若波羅蜜空，無有定法。如般若波羅蜜，一切法乃至無上道亦如是。是時斷法愛、捨著心，於空無諍，是名菩薩正迴向。

[^*5-2]【經】

[^*5-2]: 【經】【大】*，〔－〕【宋】【宮】*

爾時，釋提桓因語須菩提：「新發意菩薩聞是事，將無驚懼、怖畏？須菩提！云何新發意菩薩作諸善根迴向阿耨多羅三藐三菩提？復云何隨喜福德迴向阿耨多羅三藐三菩提？」

須菩提語釋提桓因：「若新發意菩薩行般若波羅蜜，不受是般若波羅蜜，以無所得故、無相故，乃至檀波羅蜜亦如是。多信解內空乃至多信解無法有法空，多信解四念處乃至十八不共法。常與善知識相隨，是善知識為說六波羅蜜義，開示、分別，如是教[^1]授，令常不離般若波羅蜜，乃至得入菩薩法位，終不離般若波羅蜜乃至不離檀波羅蜜，不離四念處乃至十八不共法。亦教語魔事，聞種種魔事已，不增不減。何以故？是菩薩摩訶薩不受一切法故。是菩薩亦常不離諸佛，乃至得[^2]菩薩位，於中種善根；以是善根故，生菩薩家，[^3]乃至得阿耨多羅三藐三菩提，終不離是善根。

[^1]: 授【大】，捨【聖】
[^2]: 菩薩【大】，菩薩法【石】
[^3]: 乃【大】，〔－〕【宋】【元】【明】【宮】【聖】

「復次，新發意菩薩摩訶薩於過去十方無量無邊阿僧祇世界中諸佛斷[^4]生死道、斷諸戲論、道盡、棄重擔、滅聚落刺、斷諸有結、正智、得解脫，及弟子所作功德，於中若剎利大姓、婆羅門大姓、居士大家、四天王天乃至淨居天所種善根——是一切和合稱量，[^5]以隨[^6]喜心，最上、第一、最妙、無上、無與等[^7]者，迴向阿耨多羅三藐三菩提。」

[^4]: 生死【大】，〔－〕【宮】【石】
[^5]: 以【大】，用【石】
[^6]: 喜【大】，盡【聖】
[^7]: 者【大】*，〔－〕【宋】【宮】，應隨喜隨喜已【聖】*

爾時，彌勒菩薩語須菩提：「若新發意菩薩摩訶薩念諸佛及弟子諸善根隨喜功德最上、第一、最妙、無上、無與等[^8]者，隨喜已，應迴向阿耨多羅三藐三菩提；云何菩薩不墮想顛倒、心顛倒、見顛倒？」

[^8]: 者【大】*，〔－〕【宋】【宮】【聖】*

須菩提言：「若菩薩摩訶薩念諸佛及僧，於中不生佛想、不生僧想，無善根想；用是心迴向阿耨多羅三藐三菩提，是心中亦不生心想。菩薩如是迴向，想不顛倒、心不顛倒、見不顛倒。若菩薩摩訶薩念諸佛及僧善根，取相；取相已，迴向阿耨多羅三藐三菩提，菩薩如是名為想顛倒、心顛倒、見顛倒。若菩薩摩訶薩用是心念諸佛及僧諸善根；是心念時，即知盡滅；若盡滅，是法不可得迴向，所用迴向心亦是盡滅相，所迴向[^9]處法亦[^10]如是相。若如是迴向，是名正迴向，非[^11]邪迴向。菩薩摩訶薩應如是迴向阿耨多羅三藐三菩提。

[^9]: 處【大】，處及【聖】【石】
[^10]: 如是【大】，如是滅【聖】【石】
[^11]: 邪【大】*，耶【聖】*

「復次，若菩薩摩訶薩，過去諸佛善根及弟子善根，是中凡夫人聞法種善根，若諸天、龍、夜叉、揵闥婆、阿修羅、迦樓羅、緊那羅、摩睺羅伽聞法種善根，若剎利大姓、婆羅門大姓、居士大家、四天王天乃至阿迦尼吒天聞法種善根，發阿耨多羅三藐三菩提心——是一切福德和合稱量，隨喜[^12]功德，最上、第一、最妙、無上、無與等[^*8-1]者，迴向阿耨多羅三藐三菩提。是時菩薩若如是[^13]知是諸法盡滅，所迴向處[^14]法亦自性空，能如是迴向，是名真迴向阿耨多羅三藐三菩提。

[^12]: 功德【大】，〔－〕【宋】【元】【明】【宮】
[^*8-1]: 者【大】*，〔－〕【宋】【宮】【聖】*
[^13]: 知是【大】，〔－〕【聖】
[^14]: 法【大】，法是【元】【明】【聖】【石】

「復次，若菩薩如是知，無有法能迴向法。何以故？一切法自性空故。若如是迴向，是名正迴向阿耨多羅三藐三菩提。如是菩薩摩訶薩行般若波羅蜜乃至檀波羅蜜，不墮想顛倒、心顛倒、見顛倒。何以故？菩薩不著是迴向，亦不見以諸善根迴向菩提心處，是名菩薩摩訶薩無上迴向。」

[^*24-2]【論】

[^*24-2]: 【論】【大】*，〔－〕【宋】【宮】*

問曰：

「新發意菩薩聞是事，將無怖畏、驚懼者[^15]耶？」此義先已問[^16]答，今何以復問？

[^15]: 耶【大】，〔－〕【石】
[^16]: 答【大】，〔－〕【石】

答曰：

上彌勒雖語須菩提：「不應為新學說；可為阿鞞跋致及久行者說，是二種人，聞能信行。」已說正迴向因緣，而猶說空法，是故帝釋疑言：「是眾中有新發意者，云何更說使不恐怖？」

須菩提欲成彌勒所說，欲令新發意者應正迴向，故答帝釋：「若新發意菩薩，雖不久行六波羅蜜、不供養諸佛，而以利根、得善知識是二因緣故，堪任正迴向。」

是故語帝釋：「新發意菩薩行般若波羅蜜，不受是般若，以無所得故、畢竟空故。」般若波羅蜜亦不得、亦不著。乃至檀波羅蜜亦如是。

「多信解內空」者，常修樂入觀內空三昧故信解。乃至十八不共法多信解亦如是。善知識相，如先說。

此中但明：能隨六波羅蜜義說；聞是義已，常不離般若波羅蜜，乃至得入菩薩法位——有久行入菩薩位，有新發意入菩薩位。

復次，是新發意菩薩，善知識為說魔事；聞魔事已，不增不[^17]減，以善修習諸法實相故。若魔欲破，為欲破空，空則無破；若有增益，如幻如夢，何[^18]所增益？是故說「不增不減」。

[^17]: 減【大】，損【石】
[^18]: 所【大】，〔－〕【聖】

是因緣故，常不離諸佛，常生菩薩家，世世不離善根乃至無上道。是新發意菩薩得如是因緣，與久發意無異。

復次，隨喜迴向，所謂新發意菩薩於過去十方無量阿僧祇世界中諸佛斷道者，斷生死道，入無餘涅槃。諸戲論斷故言滅諸戲論。以空空等三昧捨八聖道分[^1]故言道盡。五眾能生苦惱故是「重擔」。五眾有二種捨：一者、有餘涅槃中，捨五眾因緣——諸煩惱；二者、入無餘涅槃中，捨五眾果。一切白衣舍名為聚落。出家人依白衣舍活，而白衣舍有五欲刺，為食故來入惡刺果林；以取果故，為刺所刺。如人著木屐踐刺，刺則摧折；[^2]如是諸佛以禪定、智慧[^3]屐摧五欲刺，名[^4]滅斷下[^5]五分結。有分結盡名斷上[^6]分五結。諸法實相，金剛三昧相應智慧，斷一切煩惱及習，故言「正智、得解脫」。如是等，皆名讚歎。

[^1]: 故【大】，故故【元】【明】【聖】【石】
[^2]: 如【大】，〔－〕【宋】【元】【明】【宮】
[^3]: 屐【大】，跋【聖】
[^4]: 滅【大】，〔－〕【石】
[^5]: 五分【大】，分五【宋】【元】【明】【宮】【聖】
[^6]: 分五【大】，五分【宋】【元】【明】【宮】【聖】

「過去諸佛及弟子所作功德」者，佛弟子有三種：菩薩、辟支佛、聲聞。「剎利大姓乃至淨居天，是中種善根」者，是四種福田因，是種福德處。

是福德和合稱量隨喜心，最上、無與等，迴向無上道。

是迴向心，[^7]作正非[^*11-1]邪。所以者何？

[^7]: 作【大】，非【宋】【元】【明】【宮】
[^*11-1]: 邪【大】*，耶【聖】*

今彌勒問須菩提：「若新發意菩薩念諸佛等功德，迴向無上道，云何不墮顛倒？」

須菩提答：「若是菩薩以般若波羅蜜方便力故，於諸佛不生佛[^8]想及弟子[^9]想，諸善根中不生善根[^*8-1]想。」一切法從和合生，無有自性，故無有定法名為佛，是故不生佛等[^*8-2]想。是迴向心，亦不生心[^*8-3]想。是故菩薩不墮顛倒。

[^8]: 想【大】*，相【宋】【宮】【聖】*
[^9]: 想【大】，〔－〕【宋】【元】【明】【宮】【聖】
[^*8-1]: 想【大】*，相【宋】【宮】【聖】*
[^*8-2]: 想【大】*，相【宋】【宮】【聖】*
[^*8-3]: 想【大】*，相【宋】【宮】【聖】*

與上相違，即墮顛倒。

復次，菩薩以是心念諸佛等及諸善根，是心盡時即知盡，盡心不得迴向。何以故？變失滅壞故。是心亦入無常門，到法性中；法性中無有分別是心、是非心，是佛、是弟子，是善根、是無上道。迴向心、迴向處，盡相亦如是。初心是憶念過去諸佛等隨喜功德，後心是迴向心。若如是迴向，是名「正迴向」。

問曰：

初心、後心是生滅相，可無常；所迴向處法是無上道，在未來世中，云何言盡滅？

答曰：

汝不聞我先答：「入無常門，到法性中。」此中不說「盡是無常」，但說「諸法實相是盡」。先亦說：「阿耨多羅三藐三菩提，出三世、過三界，無受相。」能如是迴向者，是為正迴向。

復次，非正非邪迴向，所謂菩薩於過去諸佛善根等，乃至無上、無與等，迴向無上道。若菩薩知是事皆盡滅，知迴向處法亦自性空，能知滅、知空，是「真迴向」。若過去法無常，無常故不可迴向自性空法中；若過去法空，空故不可迴向自性空法中。用如是智慧迴向，是名「正迴向」。

復次，若菩薩知一切法因緣生故無自力常住，自法相不動，[^10]況能有所作？無所作故，一切法中無有法能迴向法，[^11]是名「正迴向」。如是菩薩雖行般若波羅蜜等諸善法，亦不[^12]墮顛倒，一切法不著故。

[^10]: 況【大】，何況【聖】【石】
[^11]: 是【大】，是故【石】
[^12]: 墮【大】，隨【聖】

[^*5-3]【經】

[^*5-3]: 【經】【大】*，〔－〕【宋】【宮】*

「復次，若菩薩摩訶薩知所[^13]起福德離五眾、十二入、十八界，[^14]亦知般若波羅蜜是[^15]離相，乃至檀波羅蜜是離相，內空乃至無法有法空是離相，四念處乃至十八不共法是離相。如是菩薩摩訶薩隨喜心起福德，迴向阿耨多羅三藐三菩提。

[^13]: 起【大】，作【石】
[^14]: 亦知【大】，離亦知離【石】
[^15]: 離【大】，雖【聖】

「復次，[^16]若菩薩摩訶薩隨喜福德，知隨喜福德自性離；亦知諸佛離佛性；諸善根亦離善根性；菩提心，菩提心性亦離；迴向，迴向性亦離；菩薩，菩薩性亦離；般若波羅蜜，般若波羅蜜性亦離；禪波羅蜜、毘梨耶波羅蜜、羼提波羅蜜、尸羅波羅蜜；檀波羅蜜，[^17]檀波羅蜜性亦離；乃至十八不共法，十八不共法性亦離。菩薩摩訶薩應如是行離相般若波羅蜜，是名菩薩摩訶薩般若波羅蜜中生隨喜福德。

[^16]: 若【大】，若是【宋】【元】【明】【宮】【聖】【石】
[^17]: 檀波羅蜜【大】，〔－〕【石】

「復次，菩薩摩訶薩，諸過去滅度佛諸善根，若欲迴向，應如是迴向，作是念：『如諸佛滅度相，諸善根相亦如是，滅度法相亦如是；我用心迴向，是心相亦如是。』若能如是迴向，當知是迴向阿耨多羅三藐三菩提，不墮想顛倒、心顛倒、見顛倒。若菩薩摩訶薩行般若波羅蜜時，取諸佛、善根相迴向阿耨多羅三藐三菩提，是不名為迴向。何以故？諸過去佛及善根非相緣、非無相緣。若菩薩摩訶薩[^18]作如是取相，是不名善根迴向阿耨多羅三藐三菩提。如是菩薩摩訶薩墮想顛倒、心顛倒、見顛倒。若菩薩摩訶薩，諸佛及諸善根及[^19]諸心不取相，是名以諸善根迴向阿耨多羅三藐三菩提。是菩薩摩訶薩不墮想顛倒、心顛倒、見顛倒。」

[^18]: 作【大】，亦【宋】【元】【明】【宮】
[^19]: 諸【大】，諸法【石】

爾時，彌勒菩薩問須菩提：「云何菩薩摩訶薩於諸善根不取相，能迴向阿耨多羅三藐三菩提？」

須菩提言：「以是事故，當知菩薩摩訶薩所學般若波羅蜜中，應有般若波羅蜜方便力。若是福德離般若波羅蜜，不得迴向阿耨多羅三藐三菩提。何以故？般若波羅蜜中，諸佛不可得，諸善根不可得，迴向阿耨多羅三藐三菩提心亦不可得。於是中，菩薩摩訶薩行般若波羅蜜時，應如是思惟：『諸過去佛及弟子身皆滅，諸善根亦滅；我今取相分別諸佛、諸善根及諸心，[^1]如是取相迴向阿耨多羅三藐三菩提，諸佛所不許。何以故？取相、有所得故，所謂於過去諸佛取相分別。』是故菩薩摩訶薩欲以諸善根迴向阿耨多羅三藐三菩提，不應有得、不應取相。如是迴向，若有[^2]得、取相迴向，諸佛不說有大利益。何以故？是迴向雜毒故。譬如[^3]美食雜毒，雖有好色、好香，為人所貪[^4]而雜毒；愚癡之人食之歡喜，貪其好色香[^*3-1]美可口；飯欲消時，受若死、若死等苦。

[^1]: 如【大】，以【宋】【宮】【聖】
[^2]: 得【大】，〔－〕【宋】【宮】
[^3]: 美【大】*，義【聖】*
[^4]: 而【大】，而其【元】【明】
[^*3-1]: 美【大】*，義【聖】*

「若善男子、善女人不諦受、不諦取相、不諦[^5]誦讀、不解中義，如是教他言：『汝善男子！過去、[^6]未來、現在十方諸佛，從初發意[^7]已來至得阿耨多羅三藐三菩提，入無餘涅槃乃至法盡，於其中間，行般若波羅蜜時作諸善根；行禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜時作諸善根；修四禪、四無量心、四無色定、四念處乃至八聖道分、佛十力乃至修十八不共法時作諸善根；淨佛[^8]世界、成就眾生作諸善根；及諸佛戒眾、定眾、慧眾、解脫眾、解脫知見眾、一切種智、無錯謬法、常捨行；及諸弟子是中所種善根，及諸佛所記當作辟支佛，是中諸天、龍、阿修羅、迦樓羅、緊那羅、摩睺羅伽等所種善根——是諸福德稱量和合隨喜，迴向阿耨多羅三藐三菩提。』是迴向以取相得法故，如雜毒食。得法者，終無正迴向。何以故？是得法雜毒，有相、有[^9]動、有戲論。若如是迴向，則為謗佛，不隨佛教、不隨法說。是善男子、善女人求佛道，應如是學過去、未來、現在諸佛從初發意乃至法盡，及弟子行般若波羅蜜時作善根，乃至修一切種智，如上說。

[^5]: 誦讀【大】，讀誦【宋】【元】【明】【宮】
[^6]: 未來現在十方【大】，十方未來現在【宋】【宮】
[^7]: 已【大】，以【石】
[^8]: 世界【大】*，國土【石】*
[^9]: 動【大】，勳【聖】

「云何諸善根迴向阿耨多羅三藐三菩提正迴向？有求佛道善男子、善女人行般若波羅蜜，不欲謗諸佛者，[^10]諸福德應如是迴向：『如諸佛所知無上智慧，是諸善根相、是諸善根性，我亦如是隨喜；如諸佛所知，我亦如是迴向阿耨多羅三藐三菩提。』求菩薩道善男子、善女人應如是迴向阿耨多羅三藐三菩提。若如是迴向，則為不謗佛，如佛所教、如佛法說。是菩薩摩訶薩迴向，則無雜毒。」

[^10]: 諸【大】，修諸【元】【明】【聖】

[^*24-3]【論】

[^*24-3]: 【論】【大】*，〔－〕【宋】【宮】*

釋曰：

所起福德離五眾者，先但說過去事，今說自起隨喜福德。若知是福德中無五眾、十二入、十八界，雖行般若波羅蜜等[^11]諸法，亦知空離相，如是福德名正迴向。

[^11]: 諸法【大】，諸法者【聖】【石】

復次，若菩薩知隨喜福德中隨喜福德性自離；諸佛及善根，并諸起阿耨多羅三藐三菩提心、迴向心、菩薩般若波羅蜜等諸行法，知自性空，是名正迴向。隨喜福德者，總說一切福德相；善根、隨喜起福德，[^12]是別相說。菩薩自緣所求阿耨多羅三藐三菩提，是名阿耨多羅三藐三菩提心。是菩薩隨喜心功德果，但求無上道，是名迴向心。行者五眾中，假名字為菩薩，般若波羅蜜等諸法，如先義說。先說福德中離五眾；今說福德，福德[^13]自相空。

[^12]: 是【大】，是名【聖】【石】
[^13]: 自相【大】，相自【石】

復次，菩薩念過去佛因緣生福德，應如是迴向：「如過去諸佛入無餘涅槃，無相、無戲論，性常寂滅，是福德及迴向心亦如是。」如是迴向，是名正迴向，不墮顛倒。

復次，若菩薩於諸過去佛功德取相、分別迴向，是不名迴向。何以故？有相是一邊，無相是一邊，離是二邊行中道，是諸佛實相。是故說：「諸過去佛[^14]不墮相數中，不墮無相數中。」若如是取相數，是不名迴向，則墮顛倒。與上相違，是為不墮顛倒。

[^14]: 不墮【大】，不墮無【聖】

是事難故，彌勒重問，所謂一切法不取相而復能迴向。

須菩提是中不得決定答處，是故語彌勒：「[^15]以是事故，菩薩學般若波羅蜜，求方便力。」是福德離般若波羅蜜，不得迴向者，一切法中，一法實而不誑，所謂阿耨多羅三藐三菩提；隨是阿耨多羅三藐三菩提，行不誑道，爾乃可得。不誑道者，即是般若波羅蜜。是故說：「離般若波羅蜜，是福德不可得迴向。」何以故？是般若波羅蜜畢竟空，無有分別；福德若離般若波羅蜜、若不離般若波羅蜜，不可得迴向。

[^15]: 以【大】，知【宋】【宮】【聖】

菩薩應作是念：「諸過去佛及弟子身并諸善根、福德皆滅；我今取相分別，所謂是諸佛、是弟子、是善根、是隨喜福德，取相迴向，我為不是！何以故？與諸法實相異故。受果報已，久久當盡故；不疾至佛道，有所得故。於過去諸佛憶想分別，即是大失！所謂過去佛空無，而我憶想分別！」

「譬如雜毒食」：「食」是隨喜福德，「毒」是取相故愛見等諸煩惱生。「好色」者，福德因緣，作人王、轉輪王、天王，得福樂。「好香」者，得好名譽、富貴、勢力。凡夫無智之人，所共貪愛。「愚癡人」者，是新發意取相著心菩薩。「食之歡喜」者，富樂福德因緣故，[^1]於天、人中[^2]受此富樂。

[^1]: 於【大】，相【聖】
[^2]: 受【大】，愛【宮】

「飯欲消時，受若死、若死等苦」者，是富樂若無常、破壞、離時，憂愁遂死，若次死受諸苦惱。

復次，「若死、若死等」者，自失命[^3]根名「死」，失所著物名「死等」。

[^3]: 根【大】，〔－〕【宋】【元】【明】【宮】

復次，「若死、若死等」者，苦惱多故，失智慧命，[^4]名「死」；妨行善道，名「死等」。

[^4]: 名死【大】，死名【聖】

此經中須菩提自說：是無智人「不審諦受」，不取其義，但著語言。「不諦取相」者，不如法分別。「不諦讀誦」者，忘失句[^5]逗，若自失、若受不具足。「不解義」者，不得經意。如是少智師教化弟子：「汝善男子！過去、未來、現在十方諸佛，從初發[^6]意乃至如是迴向。」則為謗佛，不隨佛教，不隨法說。

[^5]: 逗【大】，讀【聖】【石】
[^6]: 意【大】，心【石】

與此相違，名為「正迴向」。

復次，正迴向，菩薩應作是念：「如十方三世諸佛所知，用無上智慧知諸善根相。」一切智人中，佛第一勝；佛所知諸善根，必是實相；如佛所知，我亦用如是善根相迴向。譬如射地，無不著時；若射[^7]餘物，或著、或不著。如諸佛所知隨喜，如射地無不著；若用餘道隨喜，如射餘物，或著、或不著。如是迴向，是為不謗[^8]佛。[^9]

[^7]: 餘物【大】，物餘【聖】
[^8]: 佛【大】，諸佛【石】
[^9]: 大智度經卷第六十二終【石】

[^10]【經】

[^10]: 【經】【大】*，〔－〕【宋】【宮】*，大智度經卷第六十三首【石】但經前石山本有大智度經品第二十八之餘卷六十三十五字

「復次，求佛道善男子、善女人行般若波羅蜜時，諸善根應如是迴向：如色不繫欲界、不繫色界、不繫無色界；不繫法者，不名過去、不名未來、不名現在。如受、想、行、識不繫欲界、不繫色界、不繫無色界；不繫法者，不名過去、未來、現在。十二入、十八界亦如是。如般若波羅蜜不繫欲界、不繫色界、不繫無色界；不繫法者，不名過去、未來、現在。禪波羅蜜乃至檀波羅蜜亦如是，內空乃至無法有法空亦如是。如四念處不繫欲界、不繫色界、不繫無色界；不繫法者，不名過去、未來、現在。乃至八聖道分亦如是，佛十力乃至十八不共法亦如是。如如、法性、法相、法住、法位、實際、不可思議性，戒、定、慧、解脫、解脫知見眾、一切種智、[^11]無錯謬法、常捨行，不繫欲界、不繫色界、不繫無色界；不繫法者，不名過去、未來、現在。是迴向、所迴向處、行者不繫皆亦如是。[^12]如是諸佛亦不繫，諸善根亦不繫，是諸聲聞、辟支佛善根亦不繫；不繫法者，不名過去、未來、現在。

[^11]: 無【大】，不【宋】【元】【明】【宮】
[^12]: 如【大】，〔－〕【宋】【元】【明】【宮】【聖】【石】

「若菩薩摩訶薩行般若波羅蜜時，如是知色不繫三界；不繫法者，不名過去、未來、現在。若法[^13]不過去、未來、現在者，不可以取相有所得[^14]法迴向阿耨多羅三藐三菩提。何以故？是色無生。若法無生則無法，無法中不可迴向。受、想、行、識亦如是。

[^13]: 不【大】，不名【宋】【元】【明】【宮】
[^14]: 法【大】，〔－〕【宋】【元】【明】【宮】【聖】

「檀波羅蜜乃至般若波羅蜜，四念處乃至[^15]無[^16]錯謬法、常捨行，不繫三界。不繫法者，亦非過去、未來、現在。若非過去、未來、現在法者，不可以取相有所得法迴向阿耨多羅三藐三菩提。何以故？是法無生。若[^17]法無生則無法，無法中不可迴向。菩薩摩訶薩如是迴向則[^18]無雜毒。

[^15]: 無【大】*，不【宋】【元】【明】【宮】【聖】*
[^16]: 錯謬【大】，謬錯【宋】【元】【明】【宮】
[^17]: 法【大】，〔－〕【宋】【宮】
[^18]: 無【大】，不【宋】【元】【明】【宮】

「若求佛道善男子、善女人以取相得法，以諸善根迴向阿耨多羅三藐三菩提，是名[^*11-2]邪迴向。若[^*11-3]邪迴向，諸佛所不稱譽。用是[^*11-4]邪迴向，不能具足檀波羅蜜乃至般若波羅蜜，不能具足四念處乃至八聖道分、內空乃至無法有法空、佛十力乃至[^*15-1]無錯謬法、常捨行，不能具足淨佛[^*8-1]世界、成就眾生；若不能淨佛[^*8-2]世界、成就眾生，則不能得阿耨多羅三藐三菩提。何以故？是迴向雜毒故。

[^*11-2]: 邪【大】*，耶【聖】*
[^*11-3]: 邪【大】*，耶【聖】*
[^*11-4]: 邪【大】*，耶【聖】*
[^*15-1]: 無【大】*，不【宋】【元】【明】【宮】【聖】*
[^*8-1]: 世界【大】*，國土【石】*
[^*8-2]: 世界【大】*，國土【石】*

「復次，菩薩摩訶薩行般若波羅蜜時，應作是念：『如諸佛所知諸善根迴向，[^19]是真迴向；我亦應以[^20]是法相迴向。』是名正迴向。」

[^19]: 是【大】，〔－〕【宋】【宮】【聖】【石】
[^20]: 是法相【大】，是法是法相【宋】【宮】

爾時，佛[^21]讚須菩提：「善哉！善哉！如汝所為，為作佛事。為諸菩薩摩訶薩說所應迴向法，以無相、無得、無出、無垢無淨、無法性、自相空、常性空、法性、如、實際故。須菩提！若三千大千世界中眾生皆當得十善道、四禪、四無量心、四無色[^22]定、五神通。於須菩提意云何？是眾生得福多不？」

[^21]: 讚【大】，語【宋】【宮】【聖】
[^22]: 定【大】，空【聖】

「甚多！世尊！」

佛言：「不如是善男子、善女人於諸善根心不著，迴向阿耨多羅三藐三菩提，[^23]最上、第一、最妙、無上、無與等。

[^23]: 最上【大】，須菩提是善男子善女人福德最上【聖】【石】

「復次，須菩提！若三千大千世界中眾生皆當作須陀洹乃至阿羅漢、辟支佛，若有善男子、善女人盡形壽供養、恭敬、尊重、讚歎，衣服、飲食，臥具、醫藥，供給所須。於須菩提意云何？是善男子、善女人，是因緣故，得福德多不？」

「甚多！世尊！」

佛言：「不如是善男子、善女人於諸善根心不著，迴向阿耨多羅三藐三菩提，最上、第一、最妙、無上、無與等。

「復次，須菩提！若三千大千世界中眾生皆發阿耨多羅三藐三菩提心，十方如恒河沙等世界中一一眾生，如恒河沙等劫，恭敬、尊重、讚歎、供養是菩薩，衣服、飲食，臥具、醫藥，供給所須。於須菩提意云何？是善男子、善女人，是因緣故，得福多不？」

「甚多！世尊！無量無邊阿僧祇，不可以譬喻為比。世尊！若是福德有形者，十方如恒河沙等世界所不受！」

佛[^1]告須菩提：「善哉！善哉！如汝所言。雖爾，不如善男子、善女人於諸善根心不著迴向阿耨多羅三藐三菩提，最上、第一、最妙、無上、無與[^2]等。是無著迴向功德，比前功德，百倍、千倍、百[^3]千億[^4]倍乃至算數譬喻所不能及！何以故？是善男子、善女人取相得法，行十善道、四禪、四無量心、四無色定、五神通，取相得法供養須陀洹，恭敬、尊重、讚歎，衣服、飲食，臥具、醫藥，供給所須，乃至取相供養菩薩故。」

[^1]: 告【大】，語【石】
[^2]: 等【大】，等者【元】【明】【石】
[^3]: 千【大】，千萬【宋】【元】【明】【宮】
[^4]: 倍【大】，〔－〕【宋】【宮】

爾時，四天王天與二萬諸天[^5]子合掌禮佛，作是言：「世尊！菩薩摩訶薩最大迴向，以方便力故、以無所得故、以無相法故、以無覺法故，諸善根迴向阿耨多羅三藐三菩提。如是迴向，不墮二法。」

[^5]: 子【大】，〔－〕【宋】【宮】

爾時，釋提桓因亦與[^6]無數三十三天及餘諸天子持天華、[^7]瓔珞、擣[^8]香、澤香、天衣、幡蓋、鼓天伎樂以供養佛，[^9]作[^10]如是言：「世尊！菩薩摩訶薩最大迴向，以方便力故、以無所得故、以無相法故、以無覺法故，諸善根迴向阿耨多羅三藐三菩提。如是迴向，不墮二法。」

[^6]: 無數【大】，無數百千億【聖】【石】
[^7]: 瓔珞【大】，纓絡【聖】
[^8]: 香【大】，百【聖】
[^9]: 作【大】*，〔－〕【宋】【宮】*
[^10]: 如【大】*，〔－〕【元】【明】*

須夜摩天王與千天子，[^11]刪兜率陀、化樂、他化自在諸天王各與千天子俱，供養佛已，[^*9-1]作如是言：「世尊！菩薩摩訶薩最大迴向，以方便力故、以無所得故、以無相法故、以無覺法故，諸善根迴向阿耨多羅三藐三菩提。如是迴向，不墮二法。」

[^11]: 刪【大】，珊【元】【明】，那【聖】
[^*9-1]: 作【大】*，〔－〕【宋】【宮】*

爾時，諸梵天[^12]王與無數百千億那由他諸天俱詣佛所，頭面禮佛足，發大音聲，[^13]作如是言：「未曾有也！世尊！菩薩摩訶薩為般若波羅蜜所護，以方便力故，勝前善男子、善女人取相有所得者。」

[^12]: 王【大】，〔－〕【宋】【元】【明】【宮】
[^13]: 作【大】，〔－〕【宋】【宮】【聖】

光音天乃至阿迦尼吒天與無數百千億那由他諸天俱詣佛所，頭面禮佛足，發大音聲，[^*9-2]作如是言：「未曾有也！世尊！菩薩摩訶薩為般若波羅蜜所護，以方便力故，勝前善男子、善女人取相有所得者。」

[^*9-2]: 作【大】*，〔－〕【宋】【宮】*

爾時，佛告四天王天乃至阿迦尼吒諸天子：「若三千大千世界中所有眾生皆發阿耨多羅三藐三菩提心，是一切菩薩念過去、未來、現在諸佛及聲聞、辟支佛諸善根，從初發意乃至法住，於其中間所有善根；并餘一切眾生所有善根——所謂布施、持戒、忍辱、精進、一心、智慧，檀波羅蜜乃至般若波羅蜜，戒眾、定眾、慧眾、解脫眾、解脫知見眾——如是等諸餘無量佛法，一切和合隨喜；隨喜已，迴向阿耨多羅三藐三菩提，以取相有所得故。復有善男子、善女人發阿耨多羅三藐三菩提心，念過去、未來、現在諸佛及聲聞、辟支佛，從初發意乃至法住，於其中間所有善根；并餘一切眾生所有善根——所謂布施、持戒、忍辱、精進、一心、智慧，檀波羅蜜乃至無量諸佛法，一切和合稱量，以無所得故、無二法故、無相法故、不著法故、無覺法故，是最上隨喜，第一、最妙、無上、無與等隨喜；隨喜已，迴向阿耨多羅三藐三菩提。是善男子、善女人功德勝前善男子、善女人功德，百倍、千倍、百千億倍乃至算數譬喻所不能及！」

爾時，須菩提白佛言：「世尊！世尊[^14]說善男子、善女人和合諸善根稱量，隨喜迴向，最上、第一、最妙、無上、無與等。世尊！云何名隨喜最上乃至無與等？」

[^14]: 說【大】，所說【元】【明】【石】

佛言：「若善男子、善女人[^15]念過去、未來、現在諸法，不取不捨、不念非不念、不得非不得，是諸法中，亦無有法生者滅者、若垢若淨，諸法不增不減、不來不去、不合不散、不入不出；如過去、未來、現在諸法相，如如相、法性、法住、法位，我亦如是隨喜；隨喜已，迴向阿耨多羅三藐三菩提，如是迴向，最上、第一、最妙、無上、無與等！須菩提！是隨喜法，比餘隨喜，百倍、千倍、百千億倍乃至算數譬喻所不能及！

[^15]: 念【大】，於【宋】【元】【明】【宮】，〔－〕【聖】

「復次，須菩提！求佛道善男子、善女人於過去、未來、現在諸佛及聲聞、辟支佛從初發心乃至法住，於其中間所有善根，若布施乃至智慧，檀波羅蜜乃至無量諸佛法，及餘一切眾生所有善根，若欲隨喜者，應如是隨喜！作是念：『布施與解脫等，戒、忍、精進、禪、智與解脫等；色與解脫等，受、想、行、識亦與解脫等；內空與解脫等，乃至無法有法空亦與解脫等；四念處與解脫等，乃至八聖道分亦與解脫等；佛十力與解脫等，乃至一切種智亦與解脫等；戒眾、定眾、慧眾、解脫眾、解脫知見眾，亦與解脫等；隨喜與解脫等；過去、未來、現在諸法與解脫等；十方諸佛與解脫等；諸佛迴向與解脫等；諸佛與解脫等，諸佛滅度與解脫等；諸佛弟子聲聞、辟支佛與解脫等，諸佛弟子滅度與解脫等；諸佛法相與解脫等，諸聲聞、辟支佛法相與解脫等，一切諸法相亦與解脫等。我以是諸善根相隨喜功德迴向阿耨多羅三藐三菩提，亦與解脫等，不生不滅故。』須菩提！是名諸菩薩摩訶薩隨喜功德，最上、第一、最妙、無上、無與等。須菩提！菩薩成就[^1]是隨喜功德，當疾得阿耨多羅三藐三菩提。

[^1]: 是【大】，如是【聖】

「復次，須菩提！十方如恒河沙等諸佛及弟子現在，若有求佛道善男子、善女人盡形壽供養是諸佛及弟子一切所須，供養、恭敬、尊重、讚歎，衣服、飲食，臥具、醫藥；是諸佛滅度後，晝夜懃修，供養、恭敬、尊重、讚歎，華香乃至旛蓋伎樂，以取相有所得故。持戒、忍辱、精進、禪定、修智慧，以取相有所得故。復有善男子、善女人發意求阿耨多羅三藐三菩提，行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜[^2]時，以[^3]不取相、無所得[^4]法方便力諸善根迴向阿耨多羅三藐三菩提，是福德最上、第一、最妙、無上、無與等，勝前福德，百倍、千倍、百千億倍乃至算數譬喻所不[^5]及！如是，須菩提！菩薩摩訶薩行檀波羅蜜時，尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜時，以方便力故，諸善根應[^6]迴向阿耨多羅三藐三菩提，以不取相、無所得法故。」

[^2]: 時【大】，〔－〕【宋】【宮】
[^3]: 不【大】，無【石】
[^4]: 法【大】，法故【聖】
[^5]: 及【大】，及能【宋】【元】【明】【宮】【聖】【石】
[^6]: 迴向【大】，如是迴向【石】

[^*24-4]【論】

[^*24-4]: 【論】【大】*，〔－〕【宋】【宮】*

釋曰：

菩薩應作是念：從色乃至常捨行諸法，不繫三界故，三世不攝。諸佛及弟子并諸功德，隨喜心、迴向處、所用迴向法、迴向者亦如是，是名正迴向。

爾時，菩薩作是念：若色出三界、三世不攝，不可以取相有所得迴向。何以故？是色出三界者，即是色實相，初、後生相不可得，如〈破生品〉中說。若法無生，即是無所有，無所有迴向心云何迴向無所有菩提心？色、受、想、行、識乃至常捨行亦如是。是名「無雜毒迴向」，所謂「無相無得迴向」。「雜毒」者，所謂諸佛不讚歎，不能具足六波羅蜜等，乃至不能得阿耨多羅三藐三菩提。

復次，菩薩應作是念：「如十方三世諸佛所知，應如是生心、如是念、如是觀、如是迴向，是功德直至無上道，我亦如是隨喜迴向。」是菩薩必得實隨喜，迴向不虛，如先說因緣。

是略說諸迴向品。[^7]菩薩禮佛有[^8]三品：一者、悔過品，二者、隨喜迴向品，三者、勸請諸佛品。廣說則無量無邊。

[^7]: 菩薩禮佛有三品一者悔過品二者隨喜迴向品三者勸請諸佛品【大】，(菩薩禮佛有三品一者悔過品二者隨喜迴向品三者勸請諸佛品)【宋】【元】【明】【宮】【聖】，上記文中品字下聖本有也字
[^8]: 三【大】，五【宮】

「善哉！善哉！汝作佛事」者，佛初發心，誓度一切眾生；須菩提雖是阿羅漢，而能助佛說法，開菩薩道，是故讚言：「善哉！善哉！」

復次，佛自說因緣：「為諸菩薩說所應迴向法，用無相故」者，以無相智慧，和合迴向福德相者，與上相違，名為「無相」。

無相有三種：假名相、法相、無相相。「假名相」者，如車、如屋、如林、如軍、如眾生，諸法和合中，更有是名。無明力故，取是假名相，起諸煩惱、業。「法相」者，五眾、十二入、十八界等諸法。肉眼觀故有，以慧眼觀則無，是故法亦虛誑妄語，應捨離法相。離是二相，餘但有「無相相」。有人取是無相相，隨逐取相，還生結使，是故亦不應取「無相相」。離三種相，故名無相。

若無有相，是中「無所得」；無得故「無出」；若法無得、無出，即是「無垢無淨」；若法無垢無淨，[^A1]即是「無法性」；若法無性，即是「自相空」；若法自相空，即是法「常自性空」；若法常自性空，即同「法性、如、實際」。

[^A1]: 即【CB】【麗-CB】，則【大】(cf. K14n0549_p1114a23)

用如是法和合，隨喜福德迴向，故讚言：「善哉！善哉！」

復有「善哉」因緣，所謂隨喜福德，大利益眾生，有大果報。何者是大利益？所謂佛語須菩提：「若三千大千世界眾生行十善乃至五通。」

問曰：

欲界中二處天及梵天王何以與多[^9]天俱，餘四天何以少？

[^9]: 天【大】，人【石】

答曰：

是二天依止地，近佛故；又五欲不如上天。佛生時、苦行時、降魔時、得道時、轉法輪時，常來供養佛，是故多。

餘四處天，宮殿在虛空中，不屬地；五欲妙，染著深故，不能多來。又兜率天雖利根、樂法，而其天上常有補處菩薩說法，是故不來。

梵天雖遠，離欲故樂法情深，佛為法王，是故多來。

復次，梵天王為色界主，請佛初轉法輪，是故應與多眾俱來。餘色界天，盡名梵天。

問曰：

先種種因緣說正迴向，正迴向即是最上，今何以更問？

答曰：

上處處廣說，今略說。

所謂三世十方一切法，決定心知，於是法中無生者滅者等，一切法不可得、不可念；不得不念故，不取不捨，入諸法實相中。作是念：「如諸法實相，我亦如是以隨喜福德迴向，不分別諸法，不壞法性。」是名最上迴向。何以故？果報[^10]常無盡故。

[^10]: 常【大】，〔－〕【石】

問曰：

六波羅蜜等諸法各[^11]各相，若色相、若無色相等；解脫有二種：有為解脫，無為解脫，云何皆與解脫等？

[^11]: 各【CB】【麗-CB】【宮】【石】，名【大】

答曰：

我先已說：凡夫人以肉眼、六識顛倒觀故見異；若以慧眼，觀諸法皆虛妄，唯涅槃為實。是有為解脫，屬無為、隨無為故名「解脫」。如實得道者名道人，今未得道者，衣服、法則隨得道者故，亦名道人。如無餘涅槃，不生不滅、不入不出、不垢不淨、非有非無、非常非無常，常寂滅相，[^1]心識觀滅、語言道斷，非法非非法等相，用無所有相故；慧眼觀一切法亦如是相，是名「六波羅蜜等與解脫等」。是故佛法中說：解脫為貴，上智慧貴解脫。

[^1]: 心識【大】，諸【宋】【宮】【聖】

佛是中分別說：「若人無量阿僧祇劫行六波羅蜜，用有所得法，種種修[^2]集善根；一人用無所得法，但以心隨喜，念他功德，迴向無上道；是人百千萬分不及其一。」何以故？先福德有量，[^3]今福德無量；先福德有盡，今福德無盡；先福德雜毒，今福德無毒；先福德隨生死，今福德隨涅槃；先福德不定，或作佛、或退，今福德定到，必疾作佛。有如是等差別。是故四[^4]種人：若凡夫人求世間樂，若聲聞、辟支佛[^5]人求涅槃樂，若諸菩薩摩訶薩求佛樂。

[^2]: 集【大】，進【宋】【宮】，習【元】【明】
[^3]: 今【大】，是【宋】【元】【明】【宮】【聖】【石】
[^4]: 種【大】，福【聖】
[^5]: 人【大】，〔－〕【石】

應如是隨喜生福德迴向阿耨多羅三藐三菩提，如此品中說。[^6]

[^6]: 不分卷【石】，說字次行石山寺本有釋第三十八品竟七字

大智度論卷第六十[^7]一

[^7]: 一【大】，一(釋第三十八品)【宋】，一(釋第三十九品)【元】

