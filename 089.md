大智度[^19]論釋[^20]四攝品第[^21]七十八之餘([^22]卷八十九)

[^19]: 論【大】，經論【聖】
[^20]: 四攝品【大】，〔－〕【聖】
[^21]: 七十八之餘【大】，七十八下訖第七十九品【宋】【元】，七十八之下【明】，七十八品下訖第七十九品【宮】，七十七品下訖第七十八品【聖】
[^22]: 卷【大】，卷第【宮】

聖者

[^23]【經】

[^23]: 經【大】，〔－〕【宋】【宮】【聖】，不分卷【石】

「云何[^24]為八十隨形好？一者、無見頂；二者、鼻直高好，孔不現；三者、眉如初生月，紺琉璃色；四者、耳輪[^25]埵成；五者、身堅實，如那羅延；六者、骨際如[^26]鉤鎖；七者、身一時迴如象王；八者、行時足去地四寸，而印文現；九者、爪如赤銅色，薄而潤澤；十者、膝骨堅著圓好；十一者、身淨潔；十二者、身柔軟；十三者、身不曲；十四者、指長纖圓；十五者、指文莊嚴；十六者、脈深；十七者、踝不現；十八者、身潤澤；十九者、身自[^27]持，不[^28]逶迤；二十者、身滿足；二十一者、識滿足；二十二者、容儀備足；二十三者、住處安，無能動者；二十四者、威震一切；二十五者、一切樂觀；二十六者、面不大長；二十七者、正容貌，不撓色；二十八者、面具足滿；二十九者、脣赤如頻婆果色；三十者、[^29]音響深；三十一者、[^30]臍深圓好；三十二者、毛右旋；三十三者、手足滿；三十四者、手足如意；三十五者、手文明直；三十六者、手文長；三十七者、手文不斷；三十八者、一切惡心眾生見者和悅；三十九者、面廣[^31]姝；四十者、面[^32]淨滿如月；四十一者、隨眾生意，和悅[^33]與語；四十二者、毛孔出香氣；四十三者、口出無上香；四十四者、儀容如師子；四十五者、進止如象王；四十六者、行法如鵝王；四十七者、頭如摩陀[^34]羅果；四十八者、一切聲分具足；四十九者、牙利；五十者、舌色赤；五十一者、舌薄；五十二者、毛紅色；五十三者、毛潔淨；五十四者、廣長眼；五十五者、孔門相具[^35]足；五十六者、手足赤白如蓮華色；五十七者、[^36]臍不出；五十八者、腹不現；五十九者、細腹；六十者、身不傾動；六十一者、身持重；六十二者、其身分大；六十三者、身長；六十四者、手足[^37]淨潔軟澤；六十五者、邊光各一丈；六十六者、光照身而行；六十七者、等視眾生；六十八者、不輕眾生；六十九者、隨眾生音聲不過不減；七十者、說法不[^38]差；七十一者、隨眾[^39]生語言而為說法；七十二者、一[^40]發音報眾聲；七十三者、次第有因緣說法；七十四者、一切眾生不能盡觀[^41]相；七十五者、觀者無厭足；七十六者、髮長好；七十七者、髮不亂；七十八者、髮旋好；七十九者、髮色[^42]好如青珠；八十者、手足有德相。須菩提！[^43]是八十隨形好，佛身成就。

[^24]: 為【大】，〔－〕【宋】【元】【明】【宮】【聖】
[^25]: 埵【大】，𦖋【元】【明】，㻔【宮】【聖】
[^26]: 鉤鎖【大】，拘𤨏【聖】，拘𭹿【石】
[^27]: 持【大】，身【聖】
[^28]: 逶迤【大】，委陀【石】
[^29]: 音【大】，〔－〕【聖】
[^30]: 臍【大】，齊【石】
[^31]: 姝【大】，姝好【宋】【元】【明】【宮】，殊好【石】
[^32]: 淨滿【大】，滿淨【宋】【元】【明】【宮】
[^33]: 與【大】，興【石】
[^34]: 羅【大】，那【元】【明】
[^35]: 足【大】，〔－〕【宋】【宮】【聖】
[^36]: 臍【CB】【麗-CB】【宮】，齎【大】
[^37]: 淨潔【大】，潔淨【石】
[^38]: 差【大】，著【元】【明】【宮】【聖】
[^39]: 生【大】，〔－〕【宋】【宮】
[^40]: 發【大】，變【聖】
[^41]: 相【大】，〔－〕【宮】
[^42]: 好【大】，〔－〕【宋】【元】【明】【宮】
[^43]: 是【大】，是為【元】【明】

「如是，須菩提！菩薩摩訶薩以二施攝取眾生，所謂財施、法施，是為菩薩希有難及事。云何為菩薩摩訶薩愛語攝取眾生？菩薩摩訶薩以六波羅蜜為眾生說法，作是言：『汝行六波羅蜜，攝一切善法。』云何為菩薩摩訶薩利行攝取眾生？菩薩摩訶薩長夜教眾生，令行六波羅蜜。云何為菩薩摩訶薩同事攝取眾生？菩薩摩訶薩以五神通力故種種變化，入五道中，與眾生同事。以此四事而攝取之。

「復次，須菩提！菩薩摩訶薩行般若波羅蜜時，教化眾生：『善男子！當善學分別諸字，亦當善知一字乃至四十二字。一切語言，皆入初字門；一切語言，亦入第二字門；乃至第四十二字門，一切語言皆入其中。一字皆入四十二字，四十二字亦入一字。』是眾生應如是善學四十二字。善學四十二字已，能善說字法；[^1]善說字法已，善說無字法。須菩提！如佛善知[^2]字法、善知字、善知無字，為無字法故說字法。何以故？須菩提！過一切名字[^3]故，名為佛法。」

[^1]: 善說字法【大】，〔－〕【宋】【宮】
[^2]: 字法【大】，法【宋】【元】【明】【宮】，字【聖】
[^3]: 故【大】，〔－〕【宋】【宮】

須菩提白佛言：「世尊！若眾生畢竟不可得，法亦不可得，法性亦不可得，畢竟空[^4]故、無始空故。世尊！菩薩摩訶薩行般若波羅蜜，行禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜時，行四禪、四無量心、四無色定，三十七助道法，十八空，行空、無相、無作三昧，八背捨、九次第定，佛十力、四無所畏、四無礙智、十八不共法、三十二相、八十隨形好，云何住報得五神通為眾生說法？眾生實不可得；[^5]眾生不可得故，色不可得，乃至識亦不可得；五眾不可得故，六波羅蜜乃至八十隨形好皆不可得。是不可得中，無眾生、無色乃至[^6]無八十隨形好。世尊！云何菩薩摩訶薩行般若波羅蜜，為眾生說法？世尊！菩薩行般若波羅蜜時，菩薩尚不可得，何況當有菩薩法！」

[^4]: 故【大】，〔－〕【宋】【元】【明】【宮】
[^5]: 眾生不可得【大】，〔－〕【宋】【宮】
[^6]: 無【大】，〔－〕【宋】【宮】

佛告須菩提：「如是！如是！如汝所言。眾生不可得故，當知是內空、外空、內外空、空空、大空、第一義空、有為空、無為空、畢竟空、無始空、散空、諸法空、自相空、性空、不可得空、無法空、有法空、無法有法[^7]空。當知五陰空、十二入[^8]空、十八界空，十二因緣空、四諦空，我空，壽者、命者、生者、養者、育者、眾數者、人者、作者、使作者、起者、使起者、受者、使受者、知者、見者皆空。眾生不可得故，當知四禪空、四無量心空、四無色定空，當知四念處空乃至八聖道分空，空空、無相空、無作空，八背捨空、九次第定空。眾生不可得故，當知佛十力[^9]空、四無所畏空，四無礙智[^*9-1]空、十八不共法空，當知須陀洹果空、斯陀含果空、阿那含果空、阿羅漢果空、辟支佛道空，當知菩薩地空，[^10]當知阿耨多羅三藐三菩提空。

[^7]: 空【大】，空眾生不可得故【元】【明】
[^8]: 空【大】，〔－〕【聖】【石】
[^9]: 空【大】*，〔－〕【宋】【元】【明】【宮】*
[^*9-1]: 空【大】*，〔－〕【宋】【元】【明】【宮】*
[^10]: 當知【大】，〔－〕【宋】【元】【明】【宮】【聖】【石】

「須菩提！菩薩摩訶薩如是見一切法空，為眾生說法，不失諸空相。是菩薩如是觀時，知一切法無礙；知一切法無礙已，不壞諸法相，不二不分別，但為眾生如實說法。譬如佛所化人，化人復化作無量千萬億人，有教令布施者，有教持戒、有教忍辱、有教精進、有教禪定、有教智慧、有教四禪、四無量心、四無色定者。於汝意云[^11]何？佛所化人有分別破壞諸法不？」

[^11]: 何【大】，何分別【元】【明】

須菩提言：「不也！世尊！是化人無心、無心數法，云何分別破壞諸法？」

「以是故，須菩提！當知菩薩摩訶薩行般若波羅蜜，為眾生如應說法，拔出眾生於顛倒地，令眾生各得如所應住地，以不縛不脫法故。何以故？須菩提！[^12]是色不縛不脫，受、想、行、識不縛不脫；色無縛無脫不是色，受想行識無縛無脫不是識。何以故？色畢竟清淨故，受、想、行、識乃至一切法若有為、若無為，亦畢竟清淨故。

[^12]: 是【大】，〔－〕【宋】【元】【明】【宮】

「如是，須菩提！菩薩摩訶薩為眾生說法，亦不得眾生及一切法。一切法不可得故，菩薩以不住法故，住諸法相中，所謂色空，乃至有為、無為法空。何以故？色乃至有為、無為法自性不可得故，無有住處。無所有法不住無所有法，[^13]所有法不住所有法，自性法不住自性法，他性法不住他性法。何以故？是一切法皆不可得故。不可得法當住何處？如是，須菩提！菩薩摩訶薩行般若波羅蜜，以是諸空，能如是說法，如是行般若波羅蜜，於諸佛及聲聞、辟支佛無有過。何以故？諸[^14]佛、菩薩、辟支佛、阿羅漢得是法已，為眾生說法，亦不轉諸法相。何以故？如、法性、實際不可轉故。所以者何？諸法性無故。」

[^13]: （所有…法）八字【大】，〔－〕【宋】【元】【明】【宮】
[^14]: 佛【大】，佛及【石】

須菩提白佛言：「世尊！若法性、如、實際不轉，色與法性異不？色與如、實際異不？受、想、行、識，乃至有為、無為法，世間、出世間，有漏、無漏異不？」

佛言：「不也！色不異法性、不異如、不異實[^15]際；受、想、行、識，乃至有漏、無漏亦不異。」

[^15]: 際【大】*，際不異【元】【明】【石】*

須菩提白佛言：「世尊！若色不異法性、不[^16]異如、不異實[^*15-1]際，受、想、行、識，乃至有漏、無漏不異者，云何分別黑法有黑報，所謂地獄、餓鬼、畜生；白法有白報，所謂[^1]天及人；黑白法有黑白報；不黑不白法有不黑不白報，所謂須陀洹果、斯陀含果、阿那含果、阿羅漢果、辟支佛道、阿耨多羅三藐三菩提？」

[^16]: （異如…有）十三字【大】，〔－〕【聖】
[^*15-1]: 際【大】*，際不異【元】【明】【石】*
[^1]: 天【大】，諸天【宋】【元】【明】【宮】

佛告須菩提：「世諦故，分別說有果報，非第一義；第一義中不可說因緣果報。何以故？是第一義，實無有相，無有分別，亦無言說，所謂色乃至有漏、無漏法，不生不滅相、不垢不淨，畢竟空、無始空故。」

須菩提白佛言：「世尊！若以世諦故，分別說有果報，非第一義者，一切凡夫人應有須陀洹果、斯陀含果、阿那含果、阿羅漢果、辟支佛道、阿耨多羅三藐三菩提！」

佛告須菩提：「於汝意云何？凡夫人為知是世諦[^2]法、是第一義[^3]諦不？若知，是凡夫人應是須陀洹果乃至阿耨多羅三藐三菩提。須菩提！以凡夫人實不知世諦、不知第一義諦、不知道、不知分別道果，云何當有諸果？須菩提！聖人知世諦、知第一義諦，有道、有修道，以是故聖人差別有諸果。」

[^2]: 法【大】，〔－〕【宋】【元】【明】【宮】
[^3]: 諦【大】，〔－〕【宋】【宮】

須菩提白佛言：「世尊！修道得果不？」

佛言：「不也！須菩提！修道不得果，不修道亦不得果，亦不離道得果，亦不住道中得果。如是，須菩提！菩薩摩訶薩行般若波羅蜜時，為眾生故分別果，亦不分別是有為性、無為性。」

「世尊！若不分別有為性、無為性得諸果者，云何世尊自說：『三結盡，名須陀洹[^4]果；婬、怒、癡薄故，名斯陀含果；五此間結盡，名阿那含[^5]果；五彼間結盡，名阿羅漢[^*5-1]果；所有集法皆滅散相，名辟支佛道；一切煩惱習斷故，名阿耨多羅三藐三菩提』？世尊！我當云何知不分別有為性、無為性得諸果？」

[^4]: 果【大】，〔－〕【宋】【元】【明】【宮】
[^5]: 果【大】*，〔－〕【宋】【元】【明】【宮】【聖】*
[^*5-1]: 果【大】*，〔－〕【宋】【元】【明】【宮】【聖】*

佛告須菩提：「汝以須陀洹果、斯陀含果、阿那含果、阿羅漢果、辟支佛道、阿耨多羅三藐三菩提，是諸果是有為、是無為？」

須菩提言：「世尊！皆是無為！」

「須菩提！無為法中有分別不？」

「不也！世尊！」

「[^6]須菩提！若善男子、善女人通達一切法若有為、若無為一相，所謂無相，是時有分別若有為、若無為不？」

[^6]: 須菩提【大】，〔－〕【宋】【元】【明】【宮】【聖】

「不也！世尊！」

「如是，須菩提！菩薩摩訶薩為眾生說法，不分別諸法，所謂內空故，乃至無法有法空故。是菩薩自得無所著法，亦教人令得無所著法，若檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，初禪乃至第四禪，慈、悲、喜、捨，無[^7]邊虛空處乃至非有想非無想處，若四念處乃至一切種智。是菩薩自不著故，亦教[^8]他令得無所著，無所著故無所礙。譬如佛所化人布施，亦不受布施報，但為度眾生故；乃至行一切種智，不受一切種智報。菩薩摩訶薩亦如是，行六波羅蜜，乃至一切法有漏、無漏、有為、無為，不住亦不受報，但為度眾生故。何以故？是菩薩摩訶薩善達一切諸法相故。」

[^7]: 邊虛【大】，〔－〕【聖】
[^8]: 他【大】，他人【石】

【論】

問曰：

八十隨形好是莊嚴身法，「識滿足」何以在隨形好中？

答曰：

此識是果報生識，世間好醜自然而知。凡人識不具足故，學人法乃知；佛一歲具足滿[^10]乃生故，身、識皆具足。餘人若八月、若九月處胎，總言十月；菩薩處胎十月，總得一歲，身根具足故，果報得識亦具足。

[^10]: 乃生【大】，乃至【宮】，乃＋（至）【石】（CBETA 按：「乃生」，房山本（F16n0695_p0475a21）作「乃至生」，麗本（K14n0549_p1395a13）、金藏乙本（AC6188_089_0011a13）、磧乙本（QC045n0567_p0127a06）作「乃生」，宮本（日本宮內庁書陵部藏大藏經db2第2310帖第10圖第6行）作「乃至」。）

問曰：

足安[^11]立住處與安住處何異？

[^11]: 立【大】，平【宮】

答曰：

住處安者，如白衣勇士，牢持器仗，安據住處，則不可動。又出家時，魔民、惡鬼無能動轉令退敗者。

四十二字義，如摩訶衍中說。一字盡入諸字者，譬如兩一合故為二，三一故為三，四一為四，如是乃至千萬。又如阿字為定，阿變為[^12]羅，亦變為波；如是盡入四十二字。四十二字入一字者，四十二字盡有阿分，阿分還入阿中。

[^12]: 羅【大】，罪【聖】

善知字故，善知[^13]諸法名；善知諸法名故，善知諸法義。無字即是諸法實相義。所以者何？諸法義中，諸法無名字。

[^13]: 諸【大】，識【聖】

須菩提問：「若諸法畢竟空無名字，云何菩薩住果報六神通，為眾生說諸法？若畢竟無眾生，則無有法！」

佛可須菩提言：「如是！以十八空故，一切法不可得，我、眾生乃至知者、見者，乃至當知佛、菩薩皆空。如是知已，而為眾生說是空法。」若眾生是有而為說空，是則不可；以眾生空，但從顛倒有，是故菩薩不失於空而為說法。不失者，不作諸法皆空，所說不空；若以所說不空，則為失空相；若口說空而心是有，是亦為失。此中佛自說：「不二，不壞法相故。」欲[^14]明了是事，說譬喻：「如佛所化作化人，而為說法，持戒、布施諸功德。」

[^14]: 明【大】，眼【宮】

若以如是方便說法，是則無咎，則能拔出眾生於顛倒，無縛無解故。第一義中無縛無解，世諦故有縛[^15]有解。此中佛自說因緣：「色不縛不解。何以故？是不縛不解中，無色相故。乃至識亦如是。」

[^15]: 有【大】，〔－〕【宋】【元】【明】【宮】【聖】【石】

菩薩如是用不住法故，住空法中為眾生說法；眾生不可得，眾生及一切法不可得故。

此中佛自說因緣，所謂無所有法不住無所有，譬如虛空不住虛空。自性法不住自性法，譬如火不住火中。他性法不住他性法，譬如水性中無火性，又他性不定故。

若能如是清淨說法，是菩薩於諸佛賢聖則無有過。何以故？諸佛、賢聖不著一切法，[^1]說法者亦不著一切法。諸佛、賢聖以畢竟空、皆寂滅相為心所行，說法者亦如是。諸佛、賢聖入三解脫門，得一切法實性，所謂無餘涅槃；說法者隨是法故，無咎。此中佛自說因緣：「諸佛、賢聖得是法已，為眾生說法，不轉法性，法性空無相故。」

[^1]: 說【大】，施【宋】【元】【明】【宮】

須菩提問：「若不轉法性，色等諸法與法性[^2]異不？」

[^2]: 異【大】，畢【聖】

佛答：「不也！何以故？色等諸法實相即是法性故。」

佛意：以菩薩說法時，亦不[^3]壞法[^4]性。

[^3]: 壞【大】，增【宮】
[^4]: 性【大】，〔－〕【宋】【宮】

須菩提問：「色等諸法亦與法性不異，何以故但貴法性？」

以佛答「色不異法性」故，[^5]故須菩提難：「若不異者，云何分別有善惡、白黑、須陀洹等諸果？」

[^5]: 故【大】，〔－〕【宋】【元】【明】【宮】

佛答：「色等法雖不離法性，以世諦故有分別，於第一義中無分別。」何以故？得第一義聖人無所分別，聞有所得不喜，聞無所有不憂；得空無相證故，乃至微細法尚不取相，何況分別有善惡！未得實相者，欲得第一義故，有所分別。佛此中自說因緣：「是法無言說，亦無生滅垢淨法者，所謂畢竟空、無始空。」

問曰：

此中何以但說二空名為法？

答曰：

一切[^6]所有：若法、若眾生。若言畢竟空，則破諸法；若言無始空，則破眾生。破此二法已，則一切法盡破。此中菩薩為眾生說法，是故以二空破二事；雖有餘空，不如畢竟空甚深畢盡。餘空如火燒木，猶有灰燼；畢竟空無灰無燼。

[^6]: 所有【大】，有【宋】【元】【明】【宮】【聖】，有為法【石】

有人言：若說十八空無咎，略說故說二空。

須菩提言：「若以世諦故分別有善惡、白黑及諸聖果者，第一義中凡夫人應有須陀洹等聖果！」何以故？若以世諦虛妄中分別有諸賢聖者，第一義中凡夫應作賢聖。須菩提分別實相、凡夫為異。佛言：「第一義一相。」是故須菩提言：「凡夫應是聖人！」

爾時，佛答：「若凡[^7]夫知分別是第一義、是世諦者，凡夫人應有須陀洹等諸聖果；以凡夫實不知道，不知分別道，不知行道、修道，何況得道果！」佛言：「聖人能作是分別故，說是聖果。」

[^7]: 夫【大】，夫人【石】

爾時，須菩提自知有失，故言：「無量、無相、無動性中，我云何取相欲量無量法？云何強以凡夫法為聖果？」爾時受佛語，知行道者得果，不行道者不得果，是故白佛：「修道得果不？」

佛言：「不。」

問曰：

佛上說分別修道、得道果，今云何言「不」？

答曰：

佛先說，非著心；今須菩提以著心問，欲從道中出果，如麻中出油。若爾者，道之與果，同為虛誑，是故言不。

聽者生念：若修不得，不修應當得！是故佛言：「修尚不得，何況不修！」譬如二人欲有所到：一者、住，不行；二[^A1]者、失道。二俱不到。若不修道，尚無少許攝心樂，何況道果！

[^A1]: 者【CB】【麗-CB】，道【大】(cf. K14n0549_p1396b18)

若心取相修道，雖有攝心禪定樂，無有道果；若不取相著心修道，則有道果。是故佛說：「菩薩行般若波羅蜜，不分別有為、無為性故，有道果差別。」

爾時，須菩提問：「若爾者，佛何以[^8]故說斷三結得須陀洹，有如是等分別？」

[^8]: 故【大】，〔－〕【宋】【元】【明】【宮】

佛以反問答：「於汝意云何：汝以須陀洹果等是有為、是無為？」

須菩提言：「是無為。」

佛言：「若爾者，無為中有差別不？」

須菩提言：「不也！世尊！」

「若無分別，汝云何作難？」

又復問須菩提：「若善男子、善女人通達一切[^9]法一相，所謂無相，住三解脫門中，證涅槃時，是時有法分別若有為、若無為不？」

[^9]: 法【大】，法相【聖】

答言：「不[^10]也！」

[^10]: 也【大】，〔－〕【宋】【元】【明】【宮】

佛意：唯是心為真實，餘時皆虛誑，汝云何作難？

菩薩行般若波羅蜜，不分別一切法，住內空等諸空中，是大清淨；自不著，亦教眾生令無所著，所謂檀波羅蜜乃至一切種智，菩薩道中皆教令不著。譬如佛所化人行布施等，亦不分別布施等，亦不受布施等法果報，但為利益度眾生故。菩薩心亦如是。何以故？善通達諸法性故。善通達者，不取法性相，亦不住法性中；於法性[^11]中不疑、不[^12]悶而說法，無[^13]罣、[^14]無礙、[^15]無遮，是則通達法[^16]性。[^17]

[^11]: 中【大】，〔－〕【宋】【元】【明】【宮】
[^12]: 悶【大】，問【宋】【元】【明】【宮】
[^13]: 罣【大】，量【宋】【元】【明】【聖】
[^14]: 無礙【大】，礙【聖】，無𮤉【石】
[^15]: 無【大】，〔－〕【聖】
[^16]: 性【大】，性釋第七十八品【聖】，性釋第七十七品竟【石】
[^17]: 卷第八十九終【石】

[^18]大智度論釋善達品第七十[^19]九

[^18]: 大智度論【大】，〔－〕【明】，卷第九十首【石】，〔大智度…九〕十二字－【聖】，（（大智度…九））十二字＝（（摩訶般若波羅蜜品第七十八善達品九十））十七字【石】
[^19]: 九【大】，九品【宮】

【經】

須菩提白佛言：「世尊！云何菩薩善達諸法相？」

佛告須菩提：「譬如化人不行婬、怒、癡，不行色乃至識，不行內、外法，不行諸煩惱結使，不行有漏法、無漏法，世間法、出世間法，有為法、無為法，亦無聖果；菩薩亦如是，無有是事，亦不分別是法，是名[^20]善達諸法相。」

[^20]: 善【大】，〔－〕【宋】【宮】

須菩提言：「世尊！化人云何有修道？」

佛言：「化人修道，不垢不淨，亦不在五道[^21]生死。須菩提！於汝意云何？[^22]佛所化人，有根本實事、有垢有淨不？」

[^21]: 生【大】，主【明】
[^22]: 佛【大】，〔－〕【聖】

須菩提言：「不也！佛所化人，無有根本實事，亦無[^23]垢無淨，亦不在五道生死。」

[^23]: 垢【大】，垢亦【宋】【元】【明】【宮】【聖】

「如是，須菩提！菩薩摩訶薩善達諸法相，亦如是。」

須菩提言：「世尊！一切色如化不？[^1]一切受、想、行、識如化不？」

[^1]: 一切【大】，〔－〕【宋】【宮】

佛言：「一切色如化，一切受、想、行、識如化。」

「世尊！若一切色如化、一切受想行識如化、一切法如化，化人無色、無受想行識、無垢無淨、無五道生死亦無解脫處，菩薩有何等功用？」

佛告須菩提：「於汝意云何？菩薩摩訶薩本行菩薩道時，頗見有眾生從地獄、餓鬼、畜生、[^2]人、天中得解脫不？」

[^2]: 人天【大】，天人【石】

須菩提[^3]言：「不也！世尊！」

[^3]: 言【大】，〔－〕【聖】

佛言：「如是！如是！須菩提！菩薩摩訶薩不見眾生從三界得解脫。何以故？菩薩摩訶薩見知一切法如幻、如化。」

「世尊！若菩薩摩訶薩見知一切法如幻、如化，為何事故行六波羅蜜、四禪、四無量心、四無色定、三十七助道法，乃至行大慈大悲、淨佛國土、成就眾生？」

佛告須菩提：「若眾生自知諸法如幻、如化，菩薩摩訶薩終不於阿僧祇劫為眾生行菩薩道。須菩提！以眾生自不知諸法如幻、如化，以是故，菩薩摩訶薩於無量阿僧祇劫行六波羅蜜，成就眾生、淨佛國土，得阿耨多羅三藐三菩提。」

須菩提白佛言：「世尊！若一切法如夢、如[^4]響、如影、如焰、如幻、如化，眾生在何處住，菩薩行六波羅蜜而拔出之？」

[^4]: 響【大】，嚮【聖】【石】

「須菩提！眾生但住名相虛妄憶想分別中，是故菩薩行般若波羅蜜，於名相虛妄中拔出眾生。」

須菩提白佛言：「世尊！何等是名？何等是相？」

佛[^5]言：「此名強作假施設，所謂此色、此受想行識，此男、此女，此大、此小，此地獄、此畜生、此餓鬼，此人、此天，此有為、此無為，此須陀洹果、斯陀含果、阿那含果、阿羅漢果、辟支佛道，此佛道。須菩提！一切和合法皆是假名，以名取諸法，是故為名。一切[^6]有為法但有名相，凡夫愚人於中生著。菩薩摩訶薩行般若波羅蜜，以方便力故，於名字中教令遠離，作是言：『諸眾生！是名但有[^7]空名，虛妄憶[^8]想分別中生，汝等莫著虛妄憶想！此事本末皆無，自性空故，智者[^9]所不著。』如是，須菩提！菩薩摩訶薩行般若波羅蜜，以方便力故，為眾生說法。須菩提！是為名。

[^5]: 言【大】，言以【宋】【元】【明】【宮】
[^6]: 有【大】，〔－〕【石】
[^7]: 空【大】，字【聖】
[^8]: 想【大】，〔－〕【聖】
[^9]: 所【大】，〔－〕【聖】

「何等為相？須菩提！有二種相，凡夫人所著處。何等為二？一者、色相，二者、無色相。須菩提！何等名色相？[^10]諸所有色，若麁若細、若好若醜，皆是空；是空法中憶想分別著心，是名為色相。何等是無色相？諸無色法，憶想分別，著心取相故生煩惱，是名無色相。是菩薩摩訶薩行般若波羅蜜，以方便力故，教眾生遠離是相，著無相法中，令不墮二法，所謂是相、是無相。如是，須菩[^11]提！菩薩摩訶薩行般若波羅蜜，教[^12]化眾生遠離相，令住無相性中。」

[^10]: 諸所【大】，所謂【石】
[^11]: 提菩【大】，〔－〕【石】
[^12]: 化【大】，〔－〕【宋】【元】【明】【宮】【聖】

須菩提白佛言：「世尊！若一切法但有名相，云何菩薩行般若波羅蜜能自饒益，亦教他人令得善利？云何菩薩具足諸地，從一地至一地，教化眾生令得三乘？」

佛告須菩提：「若諸法根本[^13]定有、非但名相者，菩薩行般若波羅蜜時，不能自益，亦不能利益他人。須菩提！諸法無有根本實事、但有名相，是故菩薩行般若波羅蜜時，能具足禪波羅蜜，無相故；毘梨耶波羅蜜、羼提波羅蜜、尸羅波羅蜜、檀波羅蜜，無相故；具足四禪波羅蜜、四無量心波羅蜜、四無色定波羅蜜、無相故；具足四念處波羅蜜，無相故；乃至具足八聖道分波羅蜜，無相故；具足內空波羅蜜，無相故；乃至具足無法有法空波羅蜜，無相故；[^14]足具[^15]八背捨波羅蜜，無相故；具足九次第定波羅蜜，無相故；具足佛十力波羅蜜，[^16]無相故；乃至具足十八不共法波羅蜜，無相故。是菩薩，無相故，自具足是[^17]善法，亦教他人令具足善法，無相故。須菩提！若諸法相當實有如[^18]毫釐許者，菩薩摩訶薩行般若波羅蜜時，不能知諸法無相、無憶念得阿耨多羅三藐三菩提、亦教眾生令得無漏法。何以故？一切無漏法無相、無憶念故。如是，須菩提！菩薩摩訶薩行般若波羅蜜，以無漏法利益眾生。」

[^13]: 定【大】，空【聖】
[^14]: 足具【大】，具足【宋】【元】【明】【宮】【聖】【石】
[^15]: 八背捨【大】，解脫【宋】【宮】【宮】
[^16]: 無相故【大】，〔－〕【宋】【元】【明】【宮】
[^17]: 善【大】，諸善【宋】【元】【明】【宮】【聖】【石】
[^18]: 毫【大】，豪【石】

須菩提白佛言：「世尊！若一切法無相、無憶念，云何數是聲聞法、是辟支佛法、是菩薩法、是佛法？」

佛告須菩提：「於汝意云何？無相法與聲聞法異不？」

「不也！世[^19]尊！」

[^19]: 尊【大】，尊若【石】

「無相法與辟支佛法、菩薩法、佛法異不？」

「不也！世尊！」

佛告須菩提：「無相法即是須陀洹果、斯陀含果、阿那含果、阿羅漢果、辟支佛法、菩薩法、佛法？」

須菩提言：「如是！世尊！」

「須菩提！以是因緣故，當知一切法皆是無相。須菩提！菩薩摩訶薩學是一切法無相，得增益善法，所謂六波羅蜜，四禪、四無量心、四無色定，四念處乃至十八不共法。何以故？菩薩不以餘法為要，如三解脫門，所謂空、無相、無作。所以者何？一切善法皆入三解脫門。何以故？一切法自相空，是名空解脫門；一切法無相，是名無相解脫門；一切法無作無起相，是名無作解脫門。若菩薩摩訶薩學三解脫門，是時能學五陰相，能學十二入相，能學十八界相，能學四聖諦、十二分因緣法，能學內空、外空乃至無法有法空，能學六波羅蜜、四念處乃至八聖道分，能學佛十力、四無所畏、四無礙智、十八不共法。」

須菩提白佛言：「世尊！云何菩薩摩訶薩行般若波羅蜜，能學五受陰相？」

佛告須菩提：「菩薩行般若波羅蜜，知色相，知色生滅，知色如。云何知色相？知色畢竟空，內[^1]分異、虛無實；譬如水沫無堅固，是為知色相。云何知色生滅？色生時無所從來、去無所至，若不來不去，是為知色生滅相。云何知色如？是色如不生不滅、不來不去、不增不[^2]減、不垢不淨，是[^3]為知色如。須菩提！如名如實不虛，如前，後、中亦爾，常不異，是為知色如。

[^1]: 分【大】，分分【宋】【元】【明】【宮】【聖】【石】
[^2]: 減【CB】【麗-CB】【宋】【元】【明】【宮】【聖】【石】，滅【大】
[^3]: 為【大】，名【石】

「云何知受相？云何知受生滅？云何知受如？菩薩知諸受[^4]相如水中泡，一起一滅，是為知受相。知受生滅者，是受無所從來、去無所至，是為知受生滅。知受如者，是如不生不滅、不來不去、不增不減、不垢不淨，是為[^5]知受如。

[^4]: 相【大】，〔－〕【宋】【元】【明】【宮】
[^5]: 知【大】，知諸【石】

「云何知想相？云何知想生滅？云何知想如？知想相者，是想如焰，[^6]水不可得，而妄生水[^7]想，是為知想相。知想生滅者，是想無所從來、去無所至，是為知想生滅。知想如者，諸想如不生不滅、不來不去、不增不減、不垢不淨，不轉於實相，是為知想如。

[^6]: 水【大】，如水【宋】【宮】
[^7]: 想【大】，相【宋】【元】【明】【宮】

「云何知行相？云何知行生滅？云何知行如？知行相者，行如芭蕉，葉葉除却，不得堅實，是為知行相。知行生滅者，諸行生無所從來、去無所至，是為知行生滅。知行如者，諸行不生不滅、不來不去、不增不減、不垢不淨，是為知行如。

「云何知識相？云何知識生滅？云何知識如？知識相者，如幻師幻作四種兵，無有實，識亦如[^8]是。知識生滅者，是識生時無所從來，滅時無所去，是為知識生滅。知識如者，知識不生不滅、不來不去、不垢不淨、不增不減，是為知識如。

[^8]: 是【大】，是如是為知識相【聖】

「云何知[^9]諸入？眼，眼性空；乃至意，意性空。色，色性空；乃至法，法[^10]性空。

[^9]: 諸【大】，識【宋】【宮】
[^10]: 性【大】，〔－〕【聖】

「云何知[^11]界？眼，眼界空；色，色界空；眼識，眼識界空；乃至意識界亦如是。

[^11]: 界眼【大】，眼界【宋】【元】【明】【宮】，眼【聖】

「云何知四聖諦？知苦聖諦時，遠離二法，[^12]知苦[^13]諦不二不別，是名苦聖諦；集、[^14]滅、道亦如是。云何知苦[^15]如？苦聖諦即是如，[^16]如即是苦聖諦。集、[^*14-1]滅、道亦如是。

[^12]: 知【大】，如【聖】
[^13]: 〔－〕【CB】【麗-CB】【宋】【元】【明】【聖乙】【聖】，聖【大】
[^14]: 滅【大】*，盡【宋】【元】【明】【宮】【聖】*
[^15]: 如【大】，知【宋】【宮】
[^16]: 如即【CB】【麗-CB】【宋】【元】【明】【宮】【聖】，如【大】
[^*14-1]: 滅【大】*，盡【宋】【元】【明】【宮】【聖】*

「云何知十二因緣？知十二因緣不生相，是名知十二因緣。」

須菩提白佛言：「世尊！若菩薩摩訶薩行般若波羅蜜時，各各分別知諸法，將無以色性壞法性，乃至一切種智性壞法性耶？」

佛告須菩提：「若法性外更有法者，應壞法性。法性外法不可得，是故不壞。何以故？須菩提！佛及佛弟子知法性外法不可得故，[^17]不說法性外有法。如是，須菩提！菩薩摩訶薩行般若波羅蜜，應學法性。」

[^17]: 不【大】，不可【石】

須菩提白佛言：「世尊！菩薩摩訶薩若學法性，[^18]為無所學？」

[^18]: 為無【大】，無為【明】

佛告須菩提：「菩薩摩訶薩[^19]若學法性，則學一切法。何以故？一切法即是法性。」

[^19]: 若【大】，〔－〕【宋】【元】【明】【宮】【聖】【石】

須菩提白佛言：「[^20]世尊！[^21]何因緣故一切法即是法性？」

[^20]: 世尊【大】，〔－〕【宋】【元】【明】
[^21]: 何【大】，佛何【聖】

佛言：「一切法皆入無相無為性中，以是因緣故，學法性則學一切法。」

須菩提白佛言：「世尊！若一切法即是法性，菩薩摩訶薩何以學般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜？菩薩摩訶薩何以學初禪，第二、第三、第四禪？菩薩摩訶薩何以學慈、悲、喜、捨？何以學無邊虛空處、無邊識處、無所有處、非有想非無想處？何以學四念處、四正勤、四如意足、五根、五力、七覺分、八聖道分？何以學空、無相、無作解脫門？何以學八背捨、九次第定，佛十力、四無所畏、四無礙智、十八不共法？何以學六神通？何以學三十二相、八十隨形好？何以學生剎利大姓、婆羅門大姓、居士[^22]大家？何以學生四天王天處、三十三天、夜摩天、兜率陀天、化樂天、他化自在天？何以學生梵天王住處、光音天、遍淨天、廣果天、無想定、淨居天？何以學生無邊空處、生無邊識處、生無所有處、生非有想非無想處？何以學初發意地，第二、第三、第四、第五、第六、第七、第八、第九、第十[^23]地？何[^24]以學聲聞地、辟支佛地、菩薩法位？何以學成就眾生、淨佛國土？何以學諸陀羅尼？何以學樂說法？何以學阿耨多羅三藐三菩提，學已得一切種智、知一切法？世尊！諸法法性中無是分別！世尊！將無菩薩墮非道中？何以故？世尊！法性中無如是分別。法性中無色，無受、想、行、識，諸法性亦不遠離色、受、想、行、識；色即是法性，法性即是色；受、想、行、識亦爾，一切法亦如是。」

[^22]: 大【大】，火【石】
[^23]: 地【大】，〔－〕【聖】
[^24]: 以【大】，以故【宋】【元】【明】【宮】

佛告須菩提：「如是！如是！如汝所言：『色即是法性，受、想、行、識即是法性。』須菩提！[^25]菩薩摩訶薩行般若波羅蜜時，若法性外見有法者，為不求阿耨多羅三藐三菩提。菩薩摩訶薩行般若波羅蜜時，知一切法性即是阿耨多羅三藐三菩提；以是故，菩薩摩訶薩行般若波羅蜜時，知一切法即是法性已，以無名相之法以名[^1]相說，所謂是色，是受、想、行、識，乃至是阿耨多羅三藐三菩提。

[^25]: 菩【大】，若菩【石】
[^1]: 相【大】，相法【石】

「須菩提！譬如工幻師若幻[^2]師弟子，多人處立，幻作種種形色：男、女，象、馬，端嚴園林，及諸[^A2]廬館、流泉、浴池、衣服、臥具、香華、瓔珞、餚饍、飲食，作眾伎樂，以樂眾人。又復幻作人，令布施、持戒、忍辱、精進、禪定、修智慧。是幻師復幻作剎利大姓、婆羅門大姓、居士大家，四天王天處、須彌山三十三天、夜摩天、兜率陀天、化樂天、他化自在天以示眾人，復幻作梵眾天乃至非有想非無想天，[^3]復幻作須陀洹、斯陀含、阿那含、阿羅漢、辟支佛。菩薩摩訶薩從初發意行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，行初地乃至行十地，入菩薩位，遊戲神通，成就眾生，淨佛國土，遊戲諸禪、解脫、三昧，行佛十力、四無所畏、四無礙智、十八不共法、大慈大悲，具足佛身三十二相、八十隨形好，以示眾人。是中無智之人歎：『未曾有！是人多能，巧為眾事，[^4]娛樂眾人，種種形色，乃至三十二相、八十隨形好莊嚴佛身。』其中有智之士思惟言：『未曾有也！是中無有實事，而以無所有法娛樂眾人，令有形相，無事事相，無有有相。』

[^2]: 師【大】，〔－〕【宋】【元】【明】【宮】
[^A2]: 廬【CB】【麗-CB】，盧【大】(cf. K14n0549_p1400a21; T08n0223_p0400b03)
[^3]: 復【大】，又【石】
[^4]: 娛【大】，如天【聖】

「如是，須菩提！菩薩摩訶薩不見離法性有法，行般若波羅蜜，以方便力故，雖不得眾生，而自布施，亦教人[^5]布施，讚歎[^6]布施法，歡喜讚歎行布施者；自持戒，亦教人持戒；自忍辱，亦教人忍辱；自精進，亦教人精進；自行禪，亦教人行禪；自修智慧，亦教人修智慧，讚歎修智慧法，[^7]歡喜讚歎修智慧者。自行十善，亦教[^8]人行十善，讚歎行十善法，歡喜讚歎行十善者。自受行五戒，亦教他人受行五[^9]戒，讚歎五戒法，歡喜讚歎受行五戒者。自受八戒齋，亦教他人受八戒齋，讚歎八戒齋法，歡喜讚歎行八戒齋者。自行初禪，乃至自行第四禪。自行慈、悲、喜、捨。自行無邊空處乃至非有想非無想處，亦教他人行。自行四念處乃至八聖道分。自行三解脫門，佛十力，乃至自行十八不共法，亦教他人行十八不共法，讚歎十八不共法，歡喜讚歎行十八不共法者。須菩提！若法性前、後、中有異者，是菩薩摩訶薩不能以方便力示法性、成就眾生。須菩提！以法性前、後、中無異，是故[^10]是菩[^11]薩行般若波羅蜜，為利益眾生[^12]故，行菩薩道。」

[^5]: 布【大】，〔－〕【宋】【元】【明】【宮】
[^6]: 布【大】，〔－〕【宮】【聖】
[^7]: 歡【大】，〔－〕【聖】
[^8]: 人【大】，他【石】
[^9]: 戒【大】，戒諸【聖】
[^10]: 是【大】，〔－〕【宋】【元】【明】【宮】【聖】
[^11]: 薩【大】，薩摩訶菩【石】
[^12]: 故【大】，〔－〕【宋】【元】【明】【宮】

【論】

問曰：

佛品品中說「通達諸法相」，今須菩提何以更問？

答曰：

是般若波羅蜜無一定相，無言說故，雖數[^13]聞猶未足，[^A3]是故更問。譬如犢子雖大，善母[^14]美乳，飲猶不止；佛大慈悲，猶[^15]如善母，般若波羅蜜如美乳，須菩提如犢子，雖數聞諸法相，猶未厭足。

[^13]: 聞【大】，問【宋】【元】【明】【宮】【聖】
[^A3]: 是【CB】【麗-CB】，具【大】(cf. K14n0549_p1401a03; T25n1509_p0439a25)
[^14]: 美【大】，〔－〕【石】
[^15]: 如【大】，好【宋】【宮】

復次，唯佛一切智能通達諸法實相，餘人雖達，不能究盡，是故問。餘菩薩未作佛，云[^16]何能通達？

[^16]: 何【大】，〔－〕【石】

佛以譬喻答：如[^17]幻化人，無三毒、諸煩惱結使，無心、心數法，內外、有漏無漏法中所不攝，不墮凡夫法，亦不墮聖果中，不得言是須陀洹等；亦能發他心善惡，所為變化事，必能[^18]令成就。此變化，其實不垢不淨，六道所不攝。菩薩身亦如是，無三毒等煩惱，知是心、心數法皆是先世虛誑顛倒法因緣生故，不信、不隨逐。能如是行，是為善通達諸法相。

[^17]: 幻【大】，〔－〕【宋】【宮】
[^18]: 令【大】，令我【宋】【元】【明】【宮】

是時，須菩提雖善知空，以貴敬尊重佛法、不能限量佛法，故問佛：「世尊！一切色等法皆空如化耶？」

佛答：「一切色等法皆如化。」汝貴重佛[^19]法故，不敢言空；我以一切智故，能說諸法空。如餘人貴師子力，師子自不貴其力。

[^19]: 法【大】，〔－〕【宋】【元】【明】【宮】

爾時，須菩提言：「若一切法畢竟空、皆如化，佛何以種種讚菩薩功德——因菩薩故斷三惡道，能拔出眾生令得涅槃？」

佛反問須菩提：「於汝意云何？菩薩本行菩薩道時，見[^20]定有眾生從五道中拔出不？」

[^20]: 定【大】，空【聖】

須菩提言：「無也！」

佛可其意：「如是！如是！何以故？菩薩得無生法忍時，知見一[^21]切法如幻、如化。」

[^21]: 切【大】，一【聖】

須菩提言：「若爾者，菩薩以何事故行六波羅蜜等？」

佛答：「若眾生自知諸法[^22]空、如幻，菩薩則無功[^23]夫。」

[^22]: 空【大】，空如夢【宋】【元】【明】【宮】，空如空【聖】
[^23]: 夫【大】*，失【聖】*

復次，若諸法決[^24]定空相，則菩薩無功[^*23-1]夫。令諸法非實非空，過諸語言道，畢竟[^25]空寂滅相。眾生不知是事故，生吾我心，起惡罪業，受無量苦；是故菩薩知諸法實相，生大悲心。如長者有子，盲而飲[^26]毒，長者知其必死，起種種方便，遮令不飲。菩薩亦如是，見[^27]是眾生顛倒無明盲故飲三毒，則生大悲心，於無量阿僧祇劫，修六波羅蜜，淨佛國土、教化眾生。

[^24]: 定【大】，空【聖】，〔－〕【石】
[^*23-1]: 夫【大】*，失【聖】*
[^25]: 空【大】，〔－〕【宋】【元】【明】【宮】
[^26]: 毒【大】，毒藥【聖】【石】
[^27]: 是【大】*，〔－〕【宋】【元】【明】【宮】*

須菩提聞[^*27-1]是已，更白佛言：「世尊！若一切法空無根本、如夢、如幻等，眾生在何處住而菩薩拔出？」須菩提意謂：如人沒深泥而得拔出。

[^*27-1]: 是【大】*，〔－〕【宋】【元】【明】【宮】*

佛答：「眾生但住名相虛誑憶想分別中。」

佛意：一切法中無決定實者，但凡夫虛誑故著。如人闇中見似人物，謂是實人，而生畏怖；又如惡[^1]狗臨井，自[^2]吠其影，水中無[^*1-1]狗，但有其相，而生惡心，投井而死。眾生亦如是，四大和合故名為身，因緣生識，和合故動作、言語；凡夫人於中起[^3]人相，生愛、生恚，起罪業，墮三惡道。

[^1]: 狗【大】*，苟【石】*
[^2]: 吠【大】，㕹【聖】【石】
[^*1-1]: 狗【大】*，苟【石】*
[^3]: 人【大】，〔－〕【聖】

菩薩行般若波羅蜜時，憐愍眾生，種種因緣教化，令知空法而拔出之；作是言：「是法皆畢竟空、無所有，眾生顛倒虛妄故，見似如有，如化、如幻、如乾闥婆城，無有實事，但誑[^4]惑人眼。」

[^4]: 惑【大】，或【石】

復次，一切法但從名字和合，更有餘名。如頭、足、腹、脊和合故，假名為身；如髮、眼、耳、鼻、口、皮、骨和合故，假名為頭；諸毛和合故，名為髮；分分和合故，假名為毛；諸微塵和合故，名為毛分；亦和合諸分故，名[^5]為微塵。

[^5]: 為【大】，〔－〕【宋】【元】【明】【宮】

問曰：

微塵第一微細故不得作分，[^6]無分故無和合，此則定法，是故不得言「一切空，無有定法」！

[^6]: 無分【大】，〔－〕【宋】【元】【明】【宮】

答曰：

若微塵是色，則應有分。何以故？一切色皆在虛空中，皆有十[^7]方。若微塵是色，則有[^8]十分；若有[^9]十分，云何是極微？若如汝說微塵無分者，則非色。何以故？出色相故。

[^7]: 方【大】，分【宋】【元】【明】【宮】
[^8]: 十分【大】，十【聖】，十方分【石】
[^9]: 十【大】，十方【聖】【石】

又復色名五情可得，若微塵非五情所得者，云何得知是色？是故微塵但有虛名。眼見麁色，尚可破令空，何況不可見、不可觸！

問曰：

微[^10]塵細故，五[^11]情所不能得，聖人得天眼則見。

[^10]: 塵【大】，〔－〕【宋】【宮】
[^11]: 情【大】，惰【聖】【石】

答曰：

天眼見雖細，是色相故，應當有分；若無分[^12]則非色，非色則天眼不見。以是故，天眼亦虛誑妄見；是故聖人以慧眼觀世間，則得道。

[^12]: 則【大】，別【宋】【宮】

微塵，如先說，但有名無實。微塵無故，一切法名字和合故更有假名，無有實定，而眾生妄生貪著；貪欲、瞋恚因緣故，起惡業，無量阿僧祇劫在三惡道受苦。若諸法實定，尚不應作貪欲、瞋恚罪因緣，何況虛誑無實！若能捨虛誑名相、不著空法者，則受涅槃常樂。

問曰：

名、相有何差別？

答曰：

名者，是眾物字，如熱物字為火。相者，如見烟知是火相，熱是火體。

復次，如五眾和合中男、女，是[^13]為名；身[^14]貌可別男、女，是為相。見是相故，作名字，名為男、女。

[^13]: 為名【大】，名為【宋】【元】【明】【宮】
[^14]: 貌【大】*，根【聖】，相【石】*

問曰：

若爾者，名、相無異！所以者何？見相故得名，知名故得相。

答曰：

汝不解我所說耶？先見男女[^*14-1]貌，然後名為男、女。相為本，名為末。

[^*14-1]: 貌【大】*，根【聖】，相【石】*

又復如人眼見色，偏取所好相而生[^15]著，於餘人則不然；以其能生染著心，是名為相。

[^15]: 著【大】，著若【石】

復次，此中佛自說名、相分別：「名者假名，以名取諸法。」如經中廣說。

須菩提問：「若一切法但有名相，菩薩云何自利、利人？」

佛答：「若諸法根本定有，菩薩行般若[^16]波羅蜜時，不能自利利人。」

[^16]: 波羅蜜【大】，〔－〕【宋】【元】【明】【宮】

何以故？若諸法性定實有，即是無生。何以故？以性先定有故。若是法從因緣和合生，即是無[^17]定性。若性定有，則不須因緣和合；若爾者，則無生，無生故無滅，無滅故無罪福。以知無常故，則捨罪修福；若常，則無縛[^18]解、無世間、無涅槃等。是故佛告須菩提：「若法定有、非但名相者，菩薩不行般若[^19]波羅蜜自利、利人，不行禪波羅蜜等自利、利人。無相故，是菩薩自具足是善法，亦以善法利益眾生，以無相故。」

[^17]: 定【大】，〔－〕【石】
[^18]: 解【大】，無解【宋】【元】【明】【宮】
[^19]: 波羅蜜【大】，〔－〕【宋】【元】【明】【宮】【聖】

佛告須菩提：「若諸法當實有如毫釐許，菩薩坐道場時，不能[^20]觀一切法空、無相、無所有，得成阿耨多羅三藐三菩提；亦不能以此法利益眾生。」何以故？是菩薩坐道場時，觀一切法第一真實；若小錯，不應得阿耨多羅三藐三菩提。亦不能為眾生說是空無相法。所以者何？法若定有，佛云何誑眾生「一切法無漏、無相、無憶念」？

[^20]: 觀【大】，覺【石】

問曰：

四諦中，三諦皆有相——苦諦則有苦相，集諦則有集相，道諦則有道相；唯滅諦無相，亦有憶念，是無相涅槃，汝何以言「一切無漏法無相、無憶念」？

答曰：

摩訶衍法與聲聞法異。摩訶衍法中說：「一切無漏法，無相、無憶念。」

復次，有相、有憶念，皆是虛誑不實；若虛誑不實，即是諸煩惱漏，云何是無漏？

復次，是三諦皆隨滅諦——見苦即捨，見集即斷，不言實定；見道為[^21]趣滅故，亦不住是道中；滅盡是[^22]主。是滅盡法，無相、無緣，云何有憶念？憶念皆是緣相著法。

[^21]: 趣【大】，起【宋】【宮】
[^22]: 主【大】，住【明】，生【聖】

是故無漏法皆無相、無憶念。

須菩提意：若無漏法是第一實，[^23]無相、無憶念，一切法性亦應無相、無憶念；但凡夫顛倒故，有相、有憶念。是故問佛：「若一切法無相、無憶念，云何數是聲聞法、是辟支佛法、是菩薩法、是佛法？」

[^23]: 無相【大】，〔－〕【宮】，相【宋】

佛反問須菩提：「三乘法與無相法異不？」

須菩提答[^24]曰：諸煩惱滅即是斷，斷即是無為法，亦知滅[^25]道諦即是無漏無相，是故言：「三乘不異無相法。」

[^24]: 曰【大】，〔－〕【宋】【元】【明】【宮】【聖】【石】
[^25]: 道諦【大】，諦道【宋】【元】【明】【宮】

佛復問：「須陀洹乃至佛[^26]不即是無相法耶？」

[^26]: 不【大】，法【宋】【元】【明】

答言：「[^1]是。以是因緣故，當知一切法皆是無相。若無相，汝云何難言有諸道？正以無相故，[^2]有三乘諸道。」

[^1]: 是【大】，〔－〕【宋】【宮】
[^2]: 有【大】，有有【聖】

佛言：「若菩薩能如是學無相法，則能增益諸善法，所謂六波羅蜜乃至十八不共法。」此中佛自說因緣：「菩薩唯住三解脫門，不以餘法為要。」所以者何？三解脫門是實法，餘四念處等法雖實，皆方便說。

三解脫門近涅槃，亦能攝一切實善法，是故說菩薩應學。

問曰：

若菩薩學是三解脫門即學五眾、十二入、十八界等，是三解脫門皆空、無相、無分別，是五眾諸法皆是有相、有分別法，云何學三解脫門故學是餘法？

答曰：

菩薩學是三解脫門，則出三界、盡三漏故，[^3]於諸法中得實智慧，無所不通。先來五眾中，皆虛妄邪行；今得此三解脫門故，得正通達。

[^3]: 於【大】，餘【明】

此中佛自說因緣：「菩薩行是三解脫門無相法時，知色生、知色滅、知色如，乃至識亦爾。」如經中廣說。

須菩提復問：「如佛所言，菩薩知色等相，知色等生，知色等滅，知色等如。若如是分別，將無色性壞法性耶？」

佛答：「若有法出法性者，色性應壞法性。」

一切法實相名為法性，是故一切法皆入法性中；色性實相即是法性，同一性，云何色性能壞法性？佛[^4]更說因緣：「諸[^5]佛賢聖不見出法性更有法者，不得故不說。」諸佛賢聖[^6]最可信者，菩薩應如是學法性。

[^4]: 更【大】，便【石】
[^5]: 佛【大】，佛法【石】
[^6]: 最【大】，量【聖】

須菩提白[^7]佛：「若菩薩學法性，是為無所學。」所以者何？法性無性故。

[^7]: 佛【大】，佛言【聖】【石】

佛答：法性無性者，若菩薩學法性，為學一切法。若法性當別有性、若無性是性，應但學法性、不學一切法；今法性實無別性，亦無無性故，[^8]遍學一切法。但諸法實相是法性，是故得實相則正遍學一切法。

[^8]: 遍【大】，通【宋】【宮】

爾時，須菩提白[^9]佛：「世尊！若一切法即是法性，菩薩摩訶薩以何等故學六波羅蜜，乃至陀羅尼門？何以故？諸法實相即是法性，若一切法即是法性，菩薩更何所求？復次，法性中無分別是六波羅蜜乃至陀羅尼；今菩薩分別行是法，將無墮顛倒中耶？」

[^9]: 佛【大】，佛言【宋】【元】【明】【聖】【石】

佛可須菩提意而答：「若菩薩出法性見有法者，不求阿耨多羅三藐三菩提。何以故？出法性有法者，是常顛倒、無明，不可轉令實，云何斷一切法中無明得作佛？菩薩知一切法即是畢竟空、常寂滅相，無戲論、無名字；憐愍眾生，以方便力故[^10]以名相說，所謂是色，是受、想、行、識，乃至阿耨多羅三藐三菩提。」

[^10]: 以【大】，〔－〕【宋】【元】【明】【宮】【聖】【石】

如經中所說幻喻：幻師即是菩薩，幻法即是六波羅蜜等諸法。雖行是諸法，無著心；如幻師雖幻作種種物，知其無實而不著。智者是佛及大菩薩；無智者，凡夫人及新發意，而大歡喜，歎未曾有。

菩薩行菩薩道，雖出法性更不見有法，亦不見有一定眾生，而大利益自身及眾生。如經中說：「是菩薩自行布施等，亦教他人，讚歎布施法，歡喜讚歎行布施者。乃至十八不共法亦如是。」

此中佛自說因緣：「若法性先無後有，菩薩不能得阿耨多羅三藐三菩提，亦不能以方便力說。」所以者何？若法性先無後有、從因緣生者，則與凡夫[^11]共法無異！若法性先有後無，眾生及諸法則墮斷滅。以[^12]諸法性先空，中、後亦爾，非智慧力故令空。眾生及諸法非以入無餘涅槃時[^13]乃空，從本已來常空。

[^11]: 共【大】，〔－〕【宋】【元】【明】【宮】
[^12]: 諸【大】，〔－〕【宋】【元】【明】【宮】【聖】【石】
[^13]: 乃【大】，乃至【石】

菩薩教眾生：「何以不觀其實性而著顛倒？若觀諸法畢竟空性者，則知從本[^14]已來常空，今無所失。」如是行般若波羅蜜菩薩，則能祐利眾[^15]生。

[^14]: 已【大】，以【石】
[^15]: 生【大】，生釋第七十八品竟【石】

[^16]大智度論卷第八十九

[^16]: （大智…九）九字【大】，大智度經論卷第八十九釋第七十七品下訖第七十八品【聖】（（大智度經第九十））七字【石】

