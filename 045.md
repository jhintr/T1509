[^20]大智度論[^21]釋摩訶薩品第十三([^22]卷四十五)

[^20]: （大智…五）十六字【大】，大智度經論卷第四十五釋第十三品說第十四品【聖】，摩訶般若波羅蜜品第十三摩訶薩品卷四十七【石】
[^21]: 釋摩訶薩品第十三【大】，第十三品釋摩訶薩【宋】，第十三品釋金剛品【宮】
[^22]: 卷【大】，卷第【宋】【元】【明】【宮】

【經】

爾時，須菩提白佛言：「世尊！何以故名為摩訶薩？」

佛告須菩提：「是菩薩於[^24]畢定眾中為上首，是故名為摩訶薩。」

[^24]: 畢【大】*，必【宋】【元】【明】【宮】【聖】【石】*

須菩提白佛言：「世尊！何等為[^*24-1]畢定眾，是菩薩摩訶薩而為上首？」

[^*24-1]: 畢【大】*，必【宋】【元】【明】【宮】【聖】【石】*

佛告須菩提：「[^*24-2]畢定眾者，性地人、八[^25]人、須陀洹、斯陀含、阿那含、阿羅漢、辟支佛，初發心菩薩，乃至阿鞞跋致地菩薩。須菩提！是為[^*24-3]畢定眾，菩薩為上首。菩薩摩訶薩於是中[^26]生大心不可壞如金剛，當為[^*24-4]畢定眾作上首。」

[^*24-2]: 畢【大】*，必【宋】【元】【明】【宮】【聖】【石】*
[^25]: 人【大】，人地【石】
[^*24-3]: 畢【大】*，必【宋】【元】【明】【宮】【聖】【石】*
[^26]: 生大【大】，〔－〕【宋】【宮】【聖】
[^*24-4]: 畢【大】*，必【宋】【元】【明】【宮】【聖】【石】*

須菩提白佛言：「世尊！何等是菩薩摩訶薩生大心不可壞如金剛？」

佛告須菩提：「菩薩摩訶薩應生如是心：我當於無量生死中大[^27]誓莊嚴；我應當捨一切所有；我應當等心於一切眾生；我應當以三乘度脫一切眾生，令入無餘涅槃；我度一切眾生已，無有乃至一人入涅槃者；我應當解一切諸法不生相；我應當純以薩婆若心行六波羅蜜；我應當[^28]學智慧，了達一切法；我應當了達諸法一相智門；我應當了達乃至無量相智門。須菩提！是名菩薩摩訶薩生大心不可壞如金剛。是菩薩摩訶薩住是心中，於諸[^*24-5]畢定眾中而為上首，是法用無所得故。須菩提！[^29]菩薩摩訶薩應生如是心：我當代十方一切眾生，若地獄眾生、若畜生眾生、若餓鬼眾生，受[^30]諸苦痛；為一[^31]一眾生無量百千億劫代受地獄中苦，乃至是眾生入無餘涅槃。以是法故，為是眾生受諸勤苦；是眾生入無餘涅槃已，然後自種善根，無量百千[^32]萬億阿僧祇劫，當得阿耨多羅三藐三菩提。須菩提！是為菩薩摩訶薩[^33]大心不可壞如金剛。住是心中，為[^*24-6]畢定眾作上首。

[^27]: 誓【大】，〔－〕【宋】【元】【明】【宮】
[^28]: 學【大】，覺【聖】
[^*24-5]: 畢【大】*，必【宋】【元】【明】【宮】【聖】【石】*
[^29]: 菩薩【大】，〔－〕【宮】
[^30]: 諸【大】，〔－〕【宋】【元】【明】【宮】【聖】【石】
[^31]: 一【大】，切【宋】【宮】
[^32]: 萬【大】，〔－〕【宋】【元】【明】【宮】
[^33]: 大【大】，〔－〕【宋】【宮】【聖】
[^*24-6]: 畢【大】*，必【宋】【元】【明】【宮】【聖】【石】*

「復次，須菩提！菩薩摩訶薩生大快心，住是大快心中，為[^*24-7]畢定眾作上首。」

[^*24-7]: 畢【大】*，必【宋】【元】【明】【宮】【聖】【石】*

須菩提白佛言：「世尊！何等是菩薩摩訶薩大快心？」

佛言：「菩薩摩訶薩從初發意乃至阿耨多羅三藐三菩提，不生染心、瞋恚心、愚癡心，不生[^34]惱心，不生聲聞、辟支佛心，是名菩薩摩訶薩大快心。住是心中，為[^*24-8]畢定眾作上首，亦不念有是心。

[^34]: 惱【大】，總【聖】
[^*24-8]: 畢【大】*，必【宋】【元】【明】【宮】【聖】【石】*

「復次，須菩提！菩薩摩訶薩應生不動心！」

須菩提白佛言：「云何名不動心？」

佛言：「常念一切種智心，亦不念有[^35]是心，是名菩薩摩訶薩不動心。

[^35]: 是【大】，〔－〕【聖】

「復次，須菩提！菩薩摩訶薩於一切眾生中，應生利益安樂心。云何名利益安樂心？救濟一切眾生，不捨一切眾生，是事亦不念有是心，是名菩薩摩訶薩於一切眾生中生利益安樂心。如是，須菩提！是菩薩摩訶薩行般若波羅蜜，於[^*24-9]畢定眾中最為上首！

[^*24-9]: 畢【大】*，必【宋】【元】【明】【宮】【聖】【石】*

「復次，須菩提！菩薩摩訶薩應當行欲法、喜法、樂法心。何等是法？所謂不破諸法實相，是名為法。[^1]何等[^2]名欲法、喜法？[^3]信法、忍法、受法，是[^4]名欲法、喜[^5]法。何等名樂法？常修行是法，是名樂法。如是，須菩提！菩薩摩訶薩行般若波羅蜜，於[^*24-10]畢定眾中能為上首，是法用無所得故。

[^1]: 何【大】，佛【聖】
[^2]: 名【大】，名為【宋】【元】【明】【宮】
[^3]: 信【大】，〔－〕【聖】
[^4]: 名【大】，名為【石】
[^5]: 法【大】，法信法【聖】
[^*24-10]: 畢【大】*，必【宋】【元】【明】【宮】【聖】【石】*

「復次，須菩提！菩薩摩訶薩行般若波羅蜜時，住內空乃至無法有法空，能為畢定眾[^6]作上首，是法用無所得故。

[^6]: 作【大】，中作【石】

「復次，須菩提！菩薩摩訶薩行般若波羅蜜時，住四念處中乃至住十八不共法中，能為[^*24-11]畢定眾作上首，是法[^7]用無所得故。

[^*24-11]: 畢【大】*，必【宋】【元】【明】【宮】【聖】【石】*
[^7]: 用無所【大】，眾不可【聖】

「復次，須菩提！菩薩摩訶薩行般若波羅蜜時，住如金剛三昧乃至離著虛空不染三昧中住，於畢定眾作上首，是法用無所得故。

「如是，須菩提！菩薩摩訶薩住是諸法中，能為[^*24-12]畢定眾作上首。以是因緣故，名為摩訶薩。」

[^*24-12]: 畢【大】*，必【宋】【元】【明】【宮】【聖】【石】*

【論】

釋曰：

須菩提已從佛聞「菩薩」義，今問「摩訶薩」義。

「摩訶」者，秦言大；「薩埵」，秦言心，或言眾生。是眾生於世間諸眾生中第一最上，故名為大。又以大心知一切法，欲度一切眾生，是名為大。

復次，菩薩故名摩訶薩，摩訶薩故名菩薩，以發心為無上道故。

復次，如〈讚菩薩摩訶薩義品〉[^9]中，此中應廣說。

[^9]: 中【大】，申【聖】

復次，佛此中自說摩訶薩義，眾生有三分：一者、正定，必入涅槃；二者、邪定，必入惡道；三者、不定。於正定眾生中當最大，故名摩訶薩。

大眾者，除佛，餘一切賢聖。

所謂「性地人」，是聖人性中生，故名為性。如小兒在貴家生，雖小未有所能，後必[^10]望成大事。是地從煖法乃至世間第一法。

[^10]: 望【大】，堅【聖】

「八人」，名見諦道，十五心中行。

問曰：

是十五心中，何以名為「八人」？

答曰：

思惟道中用智多，見諦道中多用見忍，智隨於忍。所以者何？忍功大故。

復次，忍、智二事：能斷、能證；八忍中住，故名為「八人」。

「須陀洹、斯陀含、阿那含、阿羅漢、辟支佛」義，如先說。

「初發意菩薩」者，有人言：初發意者，得無生法忍，隨阿耨多羅三藐三菩提相發心，是名初發意，名真發心。了了知諸法實相及知心相，破諸煩惱故；隨阿耨多羅三藐三菩提心，[^11]不破故、不顛倒故，此心名為初發心。

[^11]: 不破【大】，〔－〕【宋】【元】【明】【宮】【聖】

有人言：諸凡夫人雖住諸結使，聞佛功德，發大悲心，憐愍眾生，我當作佛。此心雖在煩惱中，心尊貴故，天人所敬。如轉輪聖王太子初受胎時，勝於諸子，諸天鬼神皆共尊貴；菩薩心亦如是，雖在結使中，勝諸天、神通聖人。

復次，菩薩初發心乃至未得阿耨多羅三藐三菩提，有[^12]授記、入法位、得無生法忍者，名「阿鞞跋致」。阿鞞跋致相，後當廣說。

[^12]: 授【大】，受【宋】【元】【明】【宮】【聖】【石】

如是等大眾，當作上首，故名「摩訶薩」。

是菩薩欲為一切聖人[^13]主故，發大心，受一切苦，心堅如金剛不動故。

[^13]: 主【大】，生【宮】

「金剛心」者，一切結使煩惱所不能動，譬如金剛山，不為風所傾搖。諸惡眾生、魔人來，不隨意行，不信受其語；瞋罵謗毀，打[^14]擊閉繫，斫刺割截，心不變異。有來乞索頭、目、髓、腦、手、足、皮、[^15]肉，盡能與之；求者意猶無厭[^16]足，更瞋恚罵詈，爾時心忍不動。譬如牢固金剛山，人來斸鑿毀壞，諸蟲來齧，無所虧損，是名「金剛心」。

[^14]: 擊【大】，繫【明】，縛【宮】【聖】【石】
[^15]: 肉【大】，肉筋骨【宋】【元】【明】【宮】
[^16]: 足【大】，〔－〕【宋】【元】【明】【宮】

復次，佛自說「金剛心相」，所謂菩薩應作是念：

我不應一月、一歲、一世、二世、乃至千萬劫世大誓莊嚴，我應無量無數無邊世生死中，利益度脫一切眾生。

二者、我應捨一切內、外所有貴重之物。

三者、一切眾生中等心無憎愛。

四者、我當以三乘如應度脫一切眾生。

五者、度如是眾生已，[^17]實無[^18]所度而無其功，此中心亦不悔、不沒。

[^17]: 實【大】，寶【聖】
[^18]: 所【大】，所一【宋】【宮】【聖】

六者、我應知一切法不生不滅、不來不去、不垢不淨等諸相。

七者、我應當以清淨無[^19]雜心行六波羅蜜，迴向薩婆若。

[^19]: 雜【大】，染【宋】【元】【明】【宮】

八者、我應當善知一切世間所作之事及出世間所應知事，皆悉通達了知。

九者、我應當解了諸法一相智門，所謂一切諸法畢竟空，觀一切諸法如無餘涅槃相，離諸憶想分別。

十者、[^20]我應[^21]當知諸法二相、三相乃至無量相門，通達明了。

[^20]: 我【大】，我當【石】
[^21]: 當【大】，〔－〕【石】

二相者，一切法有二種：若有、若無，若生、若滅，若作、若不作，若色、若無色等。

三門者：若一、若二、若多——從三[^22]以上，皆名為多。若有、若無、若非有[^23]非無，若上、若中、若下，若過去、若未來、若現在，三界、三法，善、不善、無記等三門。

[^22]: 以【大】，已【石】
[^23]: 非【大】，若非【石】

四門、五門，如是等無量法門，皆通達無礙。

是中心不悔、不[^24]怯、不疑，信受通達無礙。常行不息，滅諸煩惱及其果報，及諸障礙之事皆令敗壞，如金剛寶能摧破諸山。

[^24]: 怯【大】，劫【宋】【聖】，却【宮】

住是金剛心中，當於大眾而作上首，以不可得空故。

「不可得[^1]空」者，若菩薩生如是大心如金剛而生憍慢者，罪過凡夫。以是故說「用無所得」，諸法無定相，如幻如化。

[^1]: 空【大】，〔－〕【宋】【宮】【聖】

復次，「心如金剛」者，[^2]墮三惡道所有眾生，我當代受勤苦；為一一眾生故，代受地獄苦，乃至是眾生從三惡道出，集諸善本，至無餘涅槃已，復救一[^3]切眾生。如是展轉一切眾生盡度已，後當自為集諸功德，無量阿僧祇劫，乃當作佛，是中心不悔、不縮。

[^2]: 墮【大】，隨【宋】【宮】【聖】
[^3]: 切【大】，〔－〕【聖】【石】

能如是代眾生受勤苦，自作諸功德，久住生死，心不悔、不沒，如金剛地能持三千大千[^4]世界令不動搖，是心[^5]堅牢[^6]故，名為「如金剛」。

[^4]: 世界【大】，國土【石】
[^5]: 堅牢【大】，牢堅【宋】【元】【明】【宮】【聖】【石】
[^6]: 故【大】，固【石】

「大快心」者，雖有牢固心，未是大快；如馬雖有大力，而未大快。

於眾生中得二種等心故，不生欲染心；若有[^7]偏愛，則為是賊，破我等心，為[^8]佛道之本；常行慈悲心故，無有[^9]瞋心；常觀諸法因緣和合生，無有自性故，則無癡心；愛念眾生過於赤子故，無有惱心；不捨眾生，貴佛道故，不生聲聞、辟支佛心。

[^7]: 偏【大】，遍【聖】
[^8]: 佛【大】，〔－〕【聖】
[^9]: 瞋【大】，意【聖】

問曰：

若心牢固如金剛，即是不動，今何以更說「不動心」？

答曰：

或時雖復牢固，心猶有增減；如樹雖牢固，猶可動搖。動有二種：一者、外因緣動，如先說；二者、內因緣動，諸邪見、疑等。若常憶念一切智慧佛道，我當得是果報，故心不動。

復次，菩薩應種種因緣利益眾生，飲食乃至佛樂以利眾生；常不捨眾生，欲令離苦，是名安樂心；亦不念有是心。

復次，菩薩樂法，名為上首。「法」者，不破壞諸法相。不破壞諸法相者，無法可著、無法可[^10]受故，所謂不可得。是不可得空，即是涅槃，常信、受、忍，是名為「欲法」、「[^11]喜法」。常行三解脫門，名為「樂法」。

[^10]: 受【大】，度【石】
[^11]: 喜法【大】，〔－〕【宋】【元】【明】【宮】【聖】

復次，菩薩住是十八空中，不隨十八意行故，不起罪業。

住四念處乃至十八不共法，滅諸煩惱、集諸善法故，能為上首。

復次，菩薩入金剛三昧等心，受快樂，厭於世樂，增長善根智慧方便故，於大聖眾而為上首。

若能為大者作上首，何況小者！是故名為「摩訶薩」。

[^12]大智度論釋斷見品第十四

[^12]: （大智…四）十一字【大】，大智度論斷見品第十四【宋】，釋斷見品第十四經作斷諸見品【明】，大智度論第十四品釋樂說品【宮】，摩訶般若波羅蜜斷見品第十四【石】，〔大智…四〕十一字－【聖】

【經】

爾時，慧命舍利弗白佛言：「世尊！我亦欲說所以為摩訶薩！」

佛告舍利弗：「便說！」

舍利弗言：「我見、眾生見、[^13]壽見、命見、生見、養育見、眾數見、人見、作見、使作見、起見、[^14]使起見、受見、使受見、知者見、見者見，斷見、常見，有見、無見，陰見、入見、界見，諦見、因緣見，四念處見乃至十八不共法見，佛道見，成就眾生見、淨佛[^15]世界見，佛見，轉法輪見。為斷如是諸見故而為說法，是名摩訶薩。」

[^13]: 壽【大】，壽者【石】
[^14]: 使【大】，便【聖】
[^15]: 世界【大】，國土【石】

須菩提語舍利弗言：「何因緣故色[^16]見是[^17]妄見？何因緣故受、想、行、識乃至轉法輪見是名[^18]妄見？」

[^16]: 見【大】，〔－〕【石】
[^17]: 妄【大】，〔－〕【宋】【元】【明】【宮】【石】
[^18]: 妄【大】，為【宋】【元】【明】【宮】【石】

舍利弗語須菩提：「菩薩摩訶薩行般若波羅蜜時，無方便故，[^19]於色生見，用有所得故；[^20]於受、想、行、識乃至轉法輪生見，用[^21]有所得故。是中菩薩摩訶薩行般若波羅蜜，以方便力斷諸見[^22]故而為說法，用無所得故。」

[^19]: 於【大】，得【宋】【宮】【聖】
[^20]: 於【大】，〔－〕【宋】【元】【明】【宮】【聖】
[^21]: 有【大】，〔－〕【聖】
[^22]: 故【大】，網【宋】【元】【明】【宮】

[^*8-1]【論】

[^*8-1]: 【論】【大】*，〔－〕【宋】【宮】【聖】*

問曰：

佛將五百大[^23]阿羅漢至阿那婆達多龍[^24]王池，受遠離樂，欲說自身及弟子本業因緣，而舍利弗不在，佛令目連命之。

[^23]: 阿【大】，〔－〕【宋】【宮】
[^24]: 王【大】，〔－〕【宋】【元】【明】【宮】【聖】

時，目連以神通力到祇洹；時，舍利弗縫衣，語目連言：「小住！待縫衣訖當去。」目連催促疾去；時，目連以手摩衣，衣即成竟。

舍利弗見目連貴其神通，即以[^25]腰帶擲地，語言：「汝舉此帶去。」目連以兩手舉[^26]此帶，不能離地；即入諸深定舉之，地為大動，帶猶著地。

[^25]: 腰【大】，要【石】
[^26]: 此【大】，〔－〕【宋】【元】【明】【宮】【聖】

時，憍陳[^27]如問佛：「以何因緣故地大震動？」佛言：「目連入甚深禪定，作大神力，[^28]欲舉舍利弗帶而不能舉。」

[^27]: 如【大】，若【宮】【石】
[^28]: 欲【大】，〔－〕【宋】【元】【明】【宮】

佛[^29]告諸比丘：「舍利弗所入出禪定，目連乃至不識其名；佛所入禪定，舍利弗乃至不識其名。」

[^29]: 告【大】，語【石】

如舍利弗智慧與佛懸殊，何以言「我亦樂說」？

答曰：

舍利弗非欲於大眾中顯其智慧、高心故說；舍利弗逐佛轉法輪人，廣益眾生。是摩訶薩義所益甚廣，是故佛說已，舍利弗次說。

復次，多人信樂舍利弗語。所以者何？以宿世因緣故，多發菩薩心。

佛以大慈悲心故，[^30]吾我心及習根本已拔，又法愛已斷故，如是種種因緣，故聽。

[^30]: 吾【大】，五【聖】

舍利弗言：「我見及知者、見者、佛見、菩薩見——諸眾生見等，及有無、斷常等邪見，五眾乃至諸佛法轉法輪等諸法見；是菩薩能斷是三種見故，當於大眾中說法。」是三種見，無始世界來，習著入於骨髓。

須菩提作是念：「佛說五眾等乃至諸佛法是菩薩行，何以為斷諸見故說法？」作是念已，問舍利弗。

舍利弗答：「無方便菩薩欲行般若波羅蜜，觀色求定相，取色一[^31]切[^32]相，生色見。與此相違，名為有方便；是菩薩雖觀色，不生妄見，而能斷諸[^33]見。」

[^31]: 切【大】，〔－〕【宋】【元】【明】【宮】【石】
[^32]: 相【大】，〔－〕【聖】
[^33]: 見【大】，邪見等【宋】【元】【明】【宮】

[^*23-1]【經】

[^*23-1]: 【經】【大】*，〔－〕【宋】【宮】【聖】*

爾時，須菩提白佛言：「世尊！我亦欲說所以為摩訶薩！」

佛言：「便說！」

須菩提言：「世尊！是阿耨多羅三藐三菩提心、無等等心、不共聲聞辟支佛心。何以故？是一切智心無漏不繫故。是一切智心無漏不繫中亦不著，以是因緣故，名摩訶薩。」

舍利弗語須菩提：「何等為菩薩摩訶薩無等等心、不共聲聞辟支佛心？」

須菩提言：「菩薩摩訶薩從初發意已來，不見法有生有滅、有增有減、有垢有淨。舍利弗！若法無生無滅乃至無垢無淨，是中無聲聞心、無辟支佛心、無阿耨多羅三藐三菩提心、無佛心。舍利弗！是名菩薩摩訶薩無[^1]等等心、不共聲聞辟[^2]支佛心。」

[^1]: 等等【大】，〔－〕【聖】
[^2]: 支【大】，支等【聖】

舍利弗語須菩提：「如須菩提說：『一切智心無漏心不繫心中不著。』須菩提！色亦不著，受、想、行、識亦不著，四念處亦不著，乃至十八不共法亦不著，何以[^3]故但說是心不著？」

[^3]: 故【大】，〔－〕【宋】【元】【明】【宮】【聖】

須菩提言：「如是！如是！舍利弗！色亦不著，乃至十八不共法亦不著。」

舍利弗語須菩提：「凡夫人心亦無漏不繫，性空故；諸聲聞、辟支佛心、諸佛心亦無漏不繫，性空故。」

須菩提言：「如是！舍利弗！」

舍利弗言：「須菩提！若色亦無漏不繫，性空故；受、想、行、識無漏不繫，性空故；乃至意[^4]觸因緣生受無漏不繫，性空故。」

[^4]: 觸【大】，識【宋】【元】【明】【宮】【聖】

須菩提言：「爾！」

舍利弗言：「四念處亦無漏不繫，性空故；乃至十八不共法亦無漏不繫，性空故。」

須菩提言：「爾！如舍利弗所言：『凡夫人心亦無漏不繫，性空故；乃至十八不共法亦無漏不繫，性空故。』」

舍利弗語須菩提：「如須菩提所說：『[^5]空，[^6]無心故，不著是心。』須菩提！色[^7]無故，不著色；受、想、行、識，乃至意[^8]觸因緣生[^9]受無故，不著受；四念處無故，不著四念處；乃至十八不共法無故，不著十八不共法。」

[^5]: 空【大】，空心【石】
[^6]: 無【大】，故【宮】
[^7]: 無【大】，〔－〕【聖】
[^8]: 觸【大】，識【聖】
[^9]: 受【大】，受受【石】

須菩提言：「如是！舍利弗！色無故，色中不著；乃至十八不共[^10]法無故，十八不共法中不著。如是，舍利弗！菩薩摩訶薩行般若波羅蜜時，以阿耨多羅三藐三菩提心、無等等心、不共聲聞辟支佛心；不念有是心，亦不著是心，[^11]以一切法無所[^12]得故，以是故名摩訶薩。」

[^10]: 法【大】，法法【石】
[^11]: 以【大】，用【石】
[^12]: 得【大】，有【宋】【元】【明】【宮】【聖】

[^*8-2]【論】

[^*8-2]: 【論】【大】*，〔－〕【宋】【宮】【聖】*

釋曰：

須菩提說摩訶薩無等等心，於是心亦不著。

「不著」者，是菩薩從[^13]初發心已來，不見有法定相，若生若滅、若增若減、若垢若淨。是心畢竟空，是中無有心相非心相，諸相畢竟清淨故。以是故，無聲聞心、辟支佛心、菩薩心、佛心。須菩提稱貴菩薩，如是心亦美，菩薩不著是[^14]心亦為尊[^15]貴。

[^13]: 初【大】，〔－〕【宋】【元】【明】【宮】【聖】【石】
[^14]: 心【大】，〔－〕【石】
[^15]: 貴【大】，者【宮】

舍利弗欲難須菩提，作是言：「非但一[^16]切智心無漏不繫，菩薩不應自高。所以者何？凡夫人心亦無漏不繫，性常空故；如聲聞、辟支佛、佛心無漏不繫，是凡夫人心實相性空。實相性空，清淨不著；如先說：[^17]陰雲翳日月，不能污日月。又諸煩惱實相，與常性空心相無異。但住凡夫地中，是垢是淨。住聖人地中，修無相智慧故，無所分別；但憐愍眾生故，雖復有說，心無所著。非獨凡夫[^18]人心無漏不繫，五[^19]眾乃至十八不共法亦如是。」

[^16]: 切【大】，心【聖】
[^17]: 陰【大】，蔭【宋】【宮】【石】
[^18]: 人【大】，〔－〕【宋】【元】【明】【宮】【聖】
[^19]: 眾【大】，陰【石】

須菩提然可。

又舍利弗言：「是心無心，[^20]心相空故不著；色中色相無故亦不著，乃至諸佛法亦如是。」須菩提言：「如是！」以是故，菩薩能觀諸法性常空，不可得空，畢竟清淨。

[^20]: 心【大】，〔－〕【宋】【元】【明】【宮】【聖】

以是故說：「阿耨多羅三藐三菩提心、無等等心、不共聲聞辟支佛心，不念有是心，亦不著是心，能疾至阿耨多羅三藐三菩提。」[^21](釋第十[^22]四品[^23]竟)。

[^21]: 釋第十四品竟【大】，〔－〕【宋】【元】【明】【宮】
[^22]: 四【大】，三【石】
[^23]: 竟【大】，〔－〕【聖】

[^24]大智度論釋[^25]大莊嚴品第十五

[^24]: （大智…五）十二字【大】，大智度論釋富樓那品第十五【元】，釋富樓那品第十五【明】，大智度第十五品釋辯才品【宮】，大誓莊嚴品十四【石】，〔大智…五〕十二字－【聖】
[^25]: 大【大】，〔－〕【宋】【宮】

[^*23-2]【經】

[^*23-2]: 【經】【大】*，〔－〕【宋】【宮】【聖】*

爾時，富樓那彌多羅尼子白佛言：「世尊！我亦樂說所以為摩訶薩！」

佛言：「便說！」

富樓那彌多羅尼子言：「是菩薩[^26]大莊嚴，是菩薩發趣大乘，是菩薩乘於大乘；以是故，是菩薩名摩訶薩。」

[^26]: 大【大】*，大誓【聖】【石】*

舍利弗語富樓那言：「云何名菩薩摩訶薩[^*26-1]大莊嚴？」

[^*26-1]: 大【大】*，大誓【聖】【石】*

富樓那語舍利弗：「菩薩摩訶薩不分別為爾所人故住檀波羅蜜，行檀波羅蜜；為一切眾生故住檀波羅蜜，行檀波羅蜜。不為爾所人故，住尸羅波羅蜜，行尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜；為一切眾生故，住般若波羅蜜，行般若波羅蜜。菩薩摩訶薩[^*26-2]大莊嚴，不齊限眾生，我當度若干人，不度餘人；不言：『我令若干人[^27]至阿耨多羅三藐三菩提，餘人不至。』是菩薩摩訶薩普為一切眾生故[^*26-3]大莊嚴。復作是念：『我當自具足檀波羅蜜，亦令一切眾生行檀波羅蜜；自具足尸羅波羅蜜，羼提波羅蜜，毘梨耶波羅蜜，禪波羅蜜；自具足般若波羅蜜，亦令一切眾生行般若波羅蜜。』

[^*26-2]: 大【大】*，大誓【聖】【石】*
[^27]: 至【大】，主【聖】
[^*26-3]: 大【大】*，大誓【聖】【石】*

「復次，舍利弗！菩薩摩訶薩行檀波羅蜜時，所有布施應薩[^28]婆若心，共一切眾生，迴向阿耨多羅三藐三菩提。舍利弗！是名菩薩摩訶薩行檀波羅蜜時檀波羅蜜[^*26-4]大莊嚴。復次，舍利弗！菩薩摩訶薩行檀波羅蜜時，應薩婆若心布施，不向聲聞、辟支佛地。舍利弗！是名菩薩摩訶薩行檀波羅蜜時尸羅波羅蜜[^*26-5]大莊嚴。復次，舍利弗！菩薩摩訶薩行檀波羅蜜時，應薩婆若心布施，是諸施法信忍欲，是名行檀波羅蜜時羼提波羅蜜[^*26-6]大莊嚴。復次，舍利弗！菩薩摩訶薩行檀波羅蜜時，應薩婆若心布施，[^1]勤修不息，是名行檀波羅蜜時毘梨耶波羅蜜[^*26-7]大莊嚴。復次，舍利弗！菩薩摩訶薩行檀波羅蜜時，應薩婆若心布施，攝心不起聲聞、辟支佛意，是名行檀波羅蜜時禪波羅蜜[^*26-8]大莊嚴。復次，舍利弗！菩薩摩訶薩行檀波羅蜜時，應薩婆若心布施，觀諸法如幻，不得施者，不得[^2]所施物，不得受者，是名行檀波羅蜜[^3]時般若波羅蜜[^*26-9]大莊嚴。[^4]如是，舍利弗！[^5]若菩薩摩訶薩應薩婆若心，不取不得諸波羅蜜相，當知是菩薩摩訶薩[^*26-10]大莊嚴。

[^28]: 婆【大】，波【聖】
[^*26-4]: 大【大】*，大誓【聖】【石】*
[^*26-5]: 大【大】*，大誓【聖】【石】*
[^*26-6]: 大【大】*，大誓【聖】【石】*
[^1]: 勤【大】，懃【聖】【石】
[^*26-7]: 大【大】*，大誓【聖】【石】*
[^*26-8]: 大【大】*，大誓【聖】【石】*
[^2]: 所【大】，〔－〕【宋】【元】【明】【宮】【聖】
[^3]: 時【大】，時應【石】
[^*26-9]: 大【大】*，大誓【聖】【石】*
[^4]: 如【大】，〔－〕【宮】
[^5]: 若【大】，〔－〕【宋】【元】【明】【宮】【聖】
[^*26-10]: 大【大】*，大誓【聖】【石】*

「復次，舍利弗！菩薩摩訶薩行尸羅波羅蜜時，應薩婆若心布施，共一切眾生，迴向阿耨多羅三藐三菩提，是名菩薩摩訶薩行尸羅波羅蜜時檀波羅蜜。復次，舍利弗！菩薩摩訶薩行尸羅波羅蜜[^6]時，諸法信忍欲，是名菩薩摩訶薩行尸羅波羅蜜時羼提波羅蜜。復次，舍利弗！菩薩摩訶薩行尸羅波羅蜜時，勤修不息，是名菩薩摩訶薩行尸羅波羅蜜時毘梨耶波羅蜜。復次，舍利弗！菩薩摩訶薩行尸羅波羅蜜時，不受聲聞、辟支佛心，是名菩薩摩訶薩行尸羅波羅蜜時禪波羅蜜。復次，舍利弗！菩薩摩訶薩行尸羅波羅蜜時，觀一切法如幻，亦不念有是戒，用無所得故，是名菩薩摩訶薩行尸羅波羅蜜時般若波羅蜜。如是，舍利弗！菩薩摩訶薩行尸羅波羅蜜時，攝諸波羅蜜，以是故名[^*26-11]大莊嚴。

[^6]: 時【大】，時是【聖】【石】
[^*26-11]: 大【大】*，大誓【聖】【石】*

「復次，舍利弗！菩薩摩訶薩行羼提波羅蜜時，應薩婆若心布施，共一切眾生，迴向阿耨多羅三藐三菩提，是為菩薩摩訶薩行羼提波羅蜜時檀波羅蜜。復次，舍利弗！菩薩摩訶薩行羼提波羅蜜時，不受聲聞、辟支佛心，但受薩婆若心，是名菩薩摩訶薩行羼提波羅蜜時尸羅波羅蜜。復次，舍利弗！菩薩摩訶薩行羼提波羅蜜時，應薩婆若心，身心精進，不[^7]休不息，是名菩薩摩訶薩行羼提波羅蜜[^8]時毘梨耶波羅蜜。復次，舍利弗！菩薩摩訶薩行羼提波羅蜜時，攝心一處，雖有苦事，心不散亂，是名菩薩摩訶薩行羼提波羅蜜時禪波羅蜜。復次，舍利弗！菩薩摩訶薩行羼提波羅蜜時，應薩婆若心，觀諸法空，無作者，無受者；若有呵罵割截者，心如幻[^9]夢，是名菩薩摩訶薩行羼提波羅蜜時般若波羅蜜。

[^7]: 休【大】，烋【石】
[^8]: 時【CB】【麗-CB】【宋】【元】【明】【宮】【聖】【石】，持【大】
[^9]: 夢【大】，如夢【宮】

「復次，舍利弗！菩薩摩訶薩行毘梨耶波羅蜜時，應薩婆若心布施時，不令身心懈怠，是名菩薩摩訶薩行毘梨耶波羅蜜時檀波羅蜜。復次，舍利弗！菩薩摩訶薩行毘梨耶波羅蜜時，應薩婆若心，始終具足清淨持戒，是名菩薩摩訶薩行毘梨耶波羅蜜時尸羅波羅蜜。復次，舍利弗！菩薩摩訶薩行毘梨耶波羅蜜時，應薩婆若心，修行忍辱，是名菩薩摩訶薩行毘梨耶波羅蜜時羼提波羅蜜。復次，舍利弗！菩薩摩訶薩行毘梨耶波羅蜜時，應薩婆若心，攝心離欲，入諸禪定，是名菩薩摩訶薩行毘梨耶波羅蜜時禪波羅蜜。復次，舍利弗！菩薩摩訶薩行毘梨耶波羅蜜時，應薩婆若心，不取一切諸法相，於不取相亦不著，是名菩薩摩訶薩行毘梨耶波羅蜜時般若波羅蜜。如是，舍利弗！菩薩摩訶薩行毘梨耶波羅蜜時，攝諸波羅蜜。

「復次，舍利弗！菩薩摩訶薩行禪波羅蜜時，應薩婆若心，定心布施，不令心亂，是名菩薩摩訶薩行禪[^10]那波羅蜜時檀波羅蜜。復次，舍利弗！菩薩摩訶薩行禪波羅蜜時，應薩婆若心持戒，禪定力故，破戒諸法不令得入，是名菩薩摩訶薩行禪波羅蜜時尸羅波羅蜜。復次，舍利弗！菩薩摩訶薩行禪波羅蜜時，應薩婆若心，慈悲定故，忍諸[^11]惱害，是名菩薩摩訶薩行禪波羅蜜時羼提波羅蜜。復次，舍利弗！菩薩摩訶薩行禪波羅蜜時，應薩婆若心，於禪不味不著，常求增進，從一禪至一禪，是名菩薩摩訶薩行禪波羅蜜時毘梨耶波羅蜜。復次，舍利弗！菩薩摩訶薩行禪波羅蜜時，應薩婆若心，於一切法無所依止，亦不隨禪生，是名菩薩摩訶薩行禪波羅蜜時般若波羅蜜。如是，舍利弗！菩薩摩訶薩行禪波羅蜜時，攝諸波羅蜜。

[^10]: 那【大】，〔－〕【宋】【元】【明】【宮】【聖】【石】
[^11]: 惱【大】，總【聖】

「復次，舍利弗！菩薩摩訶薩行般若波羅蜜時，應薩婆若心，布施內外所有，無所愛惜，不見與者、受者及以財物，是名菩薩摩訶薩行般若波羅蜜時檀波羅蜜。復次，舍利弗！菩薩摩訶薩行般若波羅蜜時，應薩婆若心，持戒、破戒二事不見故，是名菩薩摩訶薩行般若波羅蜜時尸羅波羅蜜。復次，舍利弗！菩薩摩訶薩行般若波羅蜜時，應薩婆若心，不見訶者、罵者，打者、殺者，亦不見用是空能忍辱，是名菩薩摩訶薩行般若波羅蜜時羼提波羅蜜。復次，舍利弗！菩薩摩訶薩行般若波羅蜜時，應薩婆若心，觀諸法畢竟空，以大悲心故，行諸善法，是名菩薩摩訶薩行般若波羅蜜時毘梨耶波羅蜜。復次，舍利弗！菩薩摩訶薩行般若波羅蜜時，應薩婆若心，[^1]入禪定，觀諸禪離相、空相、無相相、無作相，是名菩薩摩訶薩行般若波羅蜜時禪波羅蜜。如是，舍利弗！菩薩摩訶薩行般若波羅蜜時，攝諸波羅蜜。舍利弗！如是名為菩薩摩訶薩[^2]大莊嚴。

[^1]: 入【大】，人【聖】
[^2]: 大【大】*，大誓【聖】【石】*

「是[^*2-1]大莊嚴菩薩，十方諸佛歡喜，於大眾中稱名讚歎：『某[^3]世界某菩薩摩訶薩[^*2-2]大莊嚴，成就眾生，淨佛[^*3-1]世界！』」

[^*2-1]: 大【大】*，大誓【聖】【石】*
[^3]: 世界【大】*，國土【石】*
[^*2-2]: 大【大】*，大誓【聖】【石】*
[^*3-1]: 世界【大】*，國土【石】*

[^*8-3]【論】

[^*8-3]: 【論】【大】*，〔－〕【宋】【宮】【聖】*

釋曰：

富樓那聞上二大弟子說摩訶薩義，而佛可言：「善哉！」又富樓那，佛大眾中讚歎法師之上，復欲說摩訶薩義，白佛言：「我亦樂說。」佛即聽許。

問曰：

須菩提說般若波羅蜜主，舍利弗應問須菩提，今何[^4]以故乃問富樓那？

[^4]: 以【大】，〔－〕【宋】【元】【明】【宮】【聖】

答曰：

此二人同是婆羅門，俱以母字[^5]為名；此二人佛法中俱大——舍利弗智慧中大；富樓那說法種種莊嚴，牽引眾[^6]情，說法中大。是[^7]故二人等，[^8]等故於佛前共論。

[^5]: 為【大】，為為【聖】
[^6]: 情【大】，清【聖】
[^7]: 故【大】，〔－〕【石】
[^8]: 等【大】，〔－〕【石】

又富樓那先已共舍利[^9]弗論[^10]議，善能相答，如「七車譬喻經」中說，已共為親[^11]厚，好共論理；須菩提無是因緣。

[^9]: 弗【大】，弗議【石】
[^10]: 議【大】，〔－〕【石】
[^11]: 厚【大】，友【石】

又富樓那說摩訶薩義，是故應問，云何乃問須菩提？

所說「摩訶薩」義者，所謂是人[^12]大莊嚴。如人遠行，重有資糧；又如破賊，備諸器[^13]仗。是菩薩亦如是，欲破魔[^14]入煩惱賊故，行六波羅蜜以自莊嚴。是人無量劫[^15]來久住生死，集諸福德、智慧以為資糧，三種乘中為[^16]趣大乘故，發心行六波羅蜜，乘是大乘。

[^12]: 大【大】，大誓【聖】
[^13]: 仗【大】，杖【石】
[^14]: 入【大】，人【宋】【元】【明】【宮】
[^15]: 來【大】，〔－〕【宋】【元】【明】【宮】，糧【聖】
[^16]: 趣【大】，起【宮】

舍利弗問富樓那：「聲聞、辟支佛亦趣道，何以不名[^17]大莊嚴，而但說菩薩[^*17-1]大莊嚴？」

[^17]: 大【大】*，大誓【聖】*
[^*17-1]: 大【大】*，大誓【聖】*

富樓那答[^18]言：「聲聞、辟支佛雖行布施等六事，有量有限，自為度身，及餘眾生可度者度，是故不名大莊嚴。菩薩所度，不分別、不齊限為若干眾生故布施乃至智慧，不作是念：『我度若干人令得三乘，不能度若干人；令若干人得阿耨多羅三藐三菩提，若干人不能度。』菩薩作是莊嚴，令一切眾生盡入大乘作佛。菩薩行[^*17-2]大莊嚴，自行檀波羅蜜，亦令一切眾生行檀波羅蜜，乃至般若波羅蜜亦如是。」

[^18]: 言【大】，曰【石】
[^*17-2]: 大【大】*，大誓【聖】*

問曰：

云何名「[^*17-3]大莊嚴」？

[^*17-3]: 大【大】*，大誓【聖】*

答曰：

為度眾生故、為阿耨多羅三藐三菩提故，[^19]行諸善福功德者，略說是六波羅蜜。如富樓那次第說：若菩薩為一切智慧故，行檀波羅蜜，是福德共一切眾生。「共」者，此布施福德，我及眾生共等，我以此迴向阿耨多羅三藐三菩提。「迴向」者，於此福德，不求人王、天王、世間[^20]禪定樂；為眾生，乃至涅槃樂亦不求，持此果報，盡為度眾生故求佛法。如是等相，是名「檀波羅蜜[^*17-4]大莊嚴」。

[^19]: 行【大】，〔－〕【宋】【宮】【聖】
[^20]: 禪【大】，福【聖】
[^*17-4]: 大【大】*，大誓【聖】*

是菩薩行布施時，若見諸辟支佛、阿羅漢現大神通，得[^21]漏盡，入涅槃，於中不貪不著，一心修佛道，是名「檀波羅蜜生尸[^22]羅波羅蜜」。

[^21]: 漏【大】，苦【宋】【宮】【聖】
[^22]: 羅【大】，〔－〕【石】

布施時，有人惡口罵詈，刀[^23]杖毀害，所不應乞者而強乞，不瞋不悔，入諸法相中，所謂畢竟空，是名「檀波羅蜜生羼提波羅蜜」。

[^23]: 杖【大】，伏【聖】

行布施時，和合財物、守護施彼，[^24]身心不[^25]懈不息，是名「檀波羅蜜生毘梨耶波羅蜜」。

[^24]: 身心【大】，心身【宋】【元】【明】【宮】【聖】【石】
[^25]: 懈【大】，解【聖】【石】

布施時，一心念[^26]佛，念諸佛法，不令聲聞、辟支佛心入；因是布施，即入禪定，是名「檀波羅蜜生禪波羅蜜」。

[^26]: 佛念【大】，〔－〕【石】

布施時，菩薩作是[^27]念：「施者、受者、財物，因緣和合生故無自性，無自性故空，如幻、如夢。」眾生空故，無受者、無施者；法空故，無財物，是名「檀波羅蜜生般若波羅蜜」。

[^27]: 念【大】，今【聖】

若菩薩為一切智故，不取諸波羅蜜相，而能行諸波羅蜜，是名「菩薩[^*17-5]大莊嚴」。此中一波羅蜜[^28]備生諸波羅蜜，此經中自分別其義。古今語異，義不了故，助分別說，開論[^29]議門。

[^*17-5]: 大【大】*，大誓【聖】*
[^28]: 備【大】，徧【宋】【元】【明】【宮】，邊【聖】
[^29]: 議【大】，義【宋】【元】【明】【宮】

餘五波羅蜜，亦應如是隨義說。

問曰：

何以但檀波羅蜜中說生六波羅蜜，餘波羅蜜中但說生五？

答曰：

若後五波羅蜜中各各生六，亦無[^30]咎。六波羅蜜非一時、非一念法，無量劫中集六種功德和合名為六波羅蜜。先生小，後生中、大，有何咎？一切諸[^31]法皆初小後大，以是故，諸餘波羅蜜各各應生六。

[^30]: 咎【大】，各【聖】
[^31]: 法【大】，波【聖】

復次，一切諸佛說法時，檀波羅蜜為初門。如經中說：「佛常初為眾生說布施、說持戒、說生天，說五欲味，先說世間苦惱、道德利益，後為說四諦。」以是故，初說檀。

問曰：

佛何以[^32]故說檀為初門？

[^32]: 故【大】，〔－〕【宋】【元】【明】【宮】【聖】

答曰：

攝眾生法，無過於檀；大小貴賤，乃至畜生，檀皆攝之；乃至怨家得施則為中人，中人得施則成親善。諸佛三十二相、八十隨形好，諸功德具足、所願如意，皆從布施得。[^33]如寶[^34]掌菩薩等七寶從手中出，給施眾生；[^35]亦能令眾生歡喜柔軟，可[^1]任得涅槃。如是等義，故檀波羅蜜為初。

[^33]: 如【大】，好【聖】
[^34]: 掌【大】，常【聖】
[^35]: 亦【大】，又【宋】【元】【明】【宮】【聖】【石】
[^1]: 任【大】，住【聖】

問曰：

富樓那何以故說「一波羅蜜中生[^2]諸波羅蜜為大莊嚴」？

[^2]: 諸【大】，〔－〕【聖】

答曰：

是波羅蜜各各別，行[^3]力勢少。譬如兵人未集，則無戰力；若大軍都集莊嚴，執持器[^4]仗，則能破敵。菩薩亦如是，六波羅蜜一時莊嚴，能破諸煩惱魔人賊，疾得阿耨多羅三藐三菩提。以是故說「一波羅蜜中具諸波羅蜜」。

[^3]: 力【大】，刀【聖】
[^4]: 仗【大】，杖【石】

「十方諸佛稱名讚歎」、「成就眾生」、「[^5]淨佛世界」，如先說。

[^5]: 淨【大】，佛【聖】

[^*23-3]【經】

[^*23-3]: 【經】【大】*，〔－〕【宋】【宮】【聖】*

慧命舍利弗問富樓那彌多羅尼子：「云何菩薩摩訶薩發趣大乘？」

富樓那語舍利弗：「菩薩摩訶薩行六波羅蜜時，離諸欲，離諸惡不善法，有覺有觀，離生喜樂入初禪乃至入第四禪中，以慈廣大，無二、無量，無怨、無恨、無惱心行，遍滿一方、二三四方、四維、上下，遍一切世間。悲、喜、捨心，亦如是。是菩薩入禪時、起時，諸禪、無量心及[^6]支，共一切眾生，迴向薩[^7]婆若，是名菩薩摩訶薩禪波羅蜜發趣大乘。是菩薩摩訶薩住禪、無量心，作是念：『我當得一切種智，為斷一切眾生煩惱故，當說法。』是名菩薩摩訶薩行禪波羅蜜時檀波羅蜜。若菩薩摩訶薩應薩婆若心，修初禪，住初禪，二、三、四禪亦如是，不受餘心——所謂聲聞、辟支佛心。是名菩薩摩訶薩行禪波羅蜜時尸羅波羅蜜。若菩薩摩訶薩應薩婆若心入諸禪，作是念：『我為斷一切眾生煩惱故當說法，是諸心欲樂忍。』是名菩薩摩訶薩行禪波羅蜜時羼提波羅蜜。若菩薩摩訶薩應薩婆若心，入諸禪，諸[^8]善根[^9]皆迴向薩婆若，勤修不息，是名菩薩摩訶薩行禪波羅蜜時毘梨耶波羅蜜。若菩薩摩訶薩應薩婆若心，[^10]入四禪及[^*6-1]支，觀無常相、苦相、無我相、空相、無相相、無作相，共一切眾生，迴向薩婆若，是名菩薩摩訶薩行禪波羅蜜時般若波羅蜜。舍利弗！是名菩薩摩訶薩發[^11]趣大乘。

[^6]: 支【大】*，技【宋】【元】【明】【宮】【聖】【石】*
[^7]: 婆【大】，波【聖】
[^8]: 善【大】，普【聖】
[^9]: 皆【大】，〔－〕【宋】【元】【明】【宮】【聖】
[^10]: 入【大】，〔－〕【宋】【元】【明】【宮】
[^*6-1]: 支【大】*，技【宋】【元】【明】【宮】【聖】【石】*
[^11]: 趣【大】，起【聖】

「復次，菩薩摩訶薩行慈心，作是念：『我當安樂一切眾生；入悲心，我當[^12]救濟一切眾生；入喜心，我當度一切眾生；入捨心，我當令一切眾生得諸漏盡。』是名菩薩摩訶薩行無量心時檀波羅蜜。復次，菩薩摩訶薩，是諸禪無量心，不向聲聞辟支佛地，但迴向薩婆若，是名菩薩摩訶薩行無量心時尸羅波羅蜜。復次，舍利弗！菩薩摩訶薩行四無量心，不貪聲聞、辟支佛地，但忍[^13]樂[^14]欲薩婆若，是名菩薩摩訶薩[^15]行無量心時羼提波羅蜜。若菩薩摩訶薩應薩婆若[^16]心，行四無量心，但行清淨行，是名菩薩摩訶薩行[^17]無量心時毘梨耶波羅蜜。復次，菩薩摩訶薩入禪、入無量心時，亦不隨禪、無量心生，是名菩薩摩訶薩行無量心時方便般若波羅蜜。舍利弗！是名菩薩摩訶薩發趣大乘。

[^12]: 救【大】，拔【宮】
[^13]: 樂【大】，〔－〕【石】
[^14]: 欲【大】，欲樂【石】
[^15]: 行【大】，行四【石】
[^16]: 心【大】，〔－〕【宋】【元】【明】【宮】【聖】
[^17]: 無【大】，四無【元】【明】【石】

「復次，舍利弗！菩薩摩訶薩發趣大乘，一切種修四念處，乃至一切種修八聖[^18]道分；一切種修三解脫門，乃至十八不共法，是名菩薩摩訶薩發趣大乘。

[^18]: 道【大】，〔－〕【聖】

「復次，舍利弗！菩薩摩訶薩內空中智慧，用無所得故；乃至無法有法空中智慧，用無所得故，是名菩薩摩訶薩發趣大乘。復次，舍利弗，菩薩摩訶薩一切法中不亂不定智慧，是名菩薩摩訶薩發趣大乘。

「復次，舍利弗！菩薩摩訶薩發趣大乘，非常、非無常智慧，非樂、非苦，非實、非[^19]虛，非我、非無我智慧，是名菩薩摩訶薩發趣大乘，用無所得故。

[^19]: 虛【大】，空【宋】【元】【明】【宮】

「復次，舍利弗！菩薩摩訶薩智，不[^20]行過去[^21]世、不行未來世、不行現在世，亦非不知三世，是名菩薩摩訶薩發趣大乘，用無所得故。

[^20]: 行【大】，得【聖】
[^21]: 世【大】，也【聖】

「復次，菩薩摩訶薩發趣大乘智，不行欲界、不行色界、不行無色界，亦非不知欲界、色界、無色界，用無所得故，是名菩薩摩訶薩發趣大乘。

「復次，菩薩摩訶薩發趣大乘智，不行世間法、不行出世間法，不行有為法、不行無為法，不行有漏法、不行無漏法，亦非不知世間法出世間法、有為無為、有漏無漏法，用無所得故。舍利弗！是名菩薩摩訶薩發趣大乘。」

【論】

問曰：

六波羅蜜中，若逆說，則應說般若波羅蜜，次說禪；若順，應先說檀波羅蜜；[^23]今何以乃說禪波羅蜜為首？

[^23]: 今【大】，令【聖】

答曰：

發大莊嚴，無有眾生[^24]能破壞者。若菩薩無禪定，心未離欲，雖行餘波羅蜜則易壞；行禪波羅蜜，能入[^25]慈無量，是時無能壞。如說：行慈三昧者，刀不能傷，水火不害。

[^24]: 能【大】，〔－〕【石】
[^25]: 慈【大】，慈悲【石】

亦有神通力種種變化，能發大莊嚴。如佛說：鳥無[^26]兩翼，不能飛翔；菩薩無神通力，不能發大莊嚴。

[^26]: 兩【大】，羽【聖】

入禪波羅蜜中，能生慈無量、五神通故，物無能傷。以是故，今此說禪波羅蜜為首。

問曰：

四禪中有種種功德，皆可行六波羅蜜，今何以但說四無量心中行六波羅蜜？

答曰：

四無量心，取眾生相，緣眾生，菩薩常為眾生故行道。是四無量等中有慈悲心，[^27]能[^28]利益眾生；餘八背捨、九次第等無如是[^1]利益。

[^27]: 能【大】，能益【聖】
[^28]: 利益【大】*，益利【宋】【元】【明】【宮】*
[^1]: 利益【大】，益利【聖】

問曰：

菩薩住五神通，能廣利益眾生，何以故不說？

答曰：

大悲是菩薩根本。又五神通先已說，後[^2]當說四無量心，[^3]未說故今[^4]說。

[^2]: 當【大】，當更【聖】【石】
[^3]: 未【大】，〔－〕【宋】【元】【明】【宮】
[^4]: 說【大】，不說【宋】【元】【明】【宮】

若菩薩但行四無量心，不名發趣大乘；六波羅蜜和合故，名為「發趣大乘」。四無量心生六波羅蜜，富樓那此中自說因緣。

問曰：

云何一切種修四念處乃至十八不共法？

答曰：

有二種：信行性，法行性。信行性觀無常、苦，或但觀無常，或但觀苦；法行性人觀空、無我，或但觀空，或但觀無我。菩薩度眾生故，一切門皆修皆學。

復次，發大乘者，以十八空[^5]破十八種法，亦捨是十八種空智慧。

[^5]: 破【大】，故【宮】

復次，若菩薩觀諸法常定，亦不取定相，是名「不定不亂智慧」。

復次，畏[^6]墮常、樂顛倒故，不觀諸法常、樂等；畏[^*6-1]墮斷滅故，不觀無常等。

[^6]: 墮【大】*，隨【聖】*
[^*6-1]: 墮【大】*，隨【聖】*

復次，若菩薩三世、三界中智慧，不觀、不行、不取相，知皆虛妄而不[^*6-2]墮無明。

[^*6-2]: 墮【大】*，隨【聖】*

復次，世間、出世間中，亦非智、非不智。非智者，空故，無[^7]空相故，畢竟清淨故。非不智者，觀無常、苦、空等入般若波羅蜜[^8]中故。非不行[^9]智，不行者，遮見、斷法愛，離依止故。無非智者，是中無愚癡，異於凡夫[^10]故。

[^7]: 空【大】，定【宋】【元】【明】【宮】【聖】【宮】
[^8]: 中【大】，空【宋】【元】【明】【宮】
[^9]: 智【大】，知【宮】
[^10]: 故【大】，〔－〕【石】

又行者持戒、修禪定、習諸觀，云何言「非[^11]智」？如「佛利眾生經」中說：

[^11]: 智【大】，知【聖】

> 「行者捨諸法，亦不依止慧，  
> 亦無所分別，是為決定智！」[^12](釋第十[^13]五品竟)

[^12]: 釋第十五品竟【大】，〔－〕【宋】【元】【明】【宮】【聖】
[^13]: 五【大】，四【石】

[^14]大智度論卷第四十五

[^14]: 大智度論卷第四十五【大】，大智度經論卷四十五釋第十三品說第十四品【聖】，大智度經論卷第四十七【石】

