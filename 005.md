[^5]大智度初品中摩訶薩埵釋論第九(卷第五)

[^5]: （大智度初品中摩訶薩埵釋論第九(卷第五)）十七字【大】，大智度論卷第五釋初品中摩訶薩埵【元】【明】，大智度論卷第五釋初品中摩訶薩埵第九【宋】，大智度論卷第五釋初品中摩訶薩埵第六【宮】，（大智論釋初品中摩訶薩埵第六(下訖第七釋菩薩功德)，卷第五）二十五字【聖】，大智度經論卷第五釋初品中摩訶薩埵義品第八【石】

【經】

摩訶薩[^7]埵。

[^7]: 埵【大】，埵者【聖】【石】

【論】

問曰：

云何名「摩訶薩埵」？

答曰：

「摩訶」[^9]者大；「薩埵」名眾生，或名勇心。此人心能為大事，不退不[^10]還，大勇心故，名為摩訶薩埵。

[^9]: 者【大】，名【元】【明】【宮】，秦言【聖】【石】
[^10]: 還【大】，轉【聖】【石】

復次，摩訶薩埵者，於多眾生中最為上首故，名為摩訶薩埵。

復次，多眾生中起大慈大悲，成立大乘，能行大道，得最大處故，名摩訶薩埵。

復次，大人相成就故，名摩訶薩埵。

摩訶薩埵相者，如〈讚佛偈〉中說：

> 「唯佛一人獨第一，三界父母一切智；  
> 於一切等無與等，稽首世尊希有比！  
> 凡人行惠為己利，求報以財而給施；  
> 佛大慈仁無此事，怨親憎愛以等利！」

復次，必能說法破一切眾生及己身大邪見、大愛[^11]慢、大我心等諸煩惱故，名[^12]為摩訶薩埵。

[^11]: 慢【大】，〔－〕【聖】【石】
[^12]: 為【大】，〔－〕【石】

復次，眾生如大海，無初、無中、無後；有明[^13]智算師，於無量歲計算，不能盡竟。

[^13]: 智【大】，知【宋】【元】【明】【宮】

如佛語無盡意菩薩：「譬如十方一切世界，乃至虛空邊際，合為一水，令無數無量眾生共持一髮取一渧而去，更有無[^14]央數眾生如前共持一髮取一渧而去，如是令彼大水悉盡無[^15]餘，眾生故不盡。」以是眾生等無邊、無量、不可數、不可思議，盡能救濟，令離苦惱，著於無為安隱樂中。有此大心，欲度多眾生故，名摩訶薩埵。

[^14]: 央【大】，鞅【聖】
[^15]: 餘【大】，餘殘【石】

如「不可思議經」中，漚舍那優婆夷語須達那菩薩言：「諸菩薩摩訶薩輩，[^16]不為度一人故，發阿耨多羅三藐三菩提心，亦非為二、三乃至十人故，非百、非千、非萬、非十萬、非百萬，非一億十百千萬乃至億億。非為阿[^17]由他億眾生故發心，非那由他億，非阿[^18]耶陀眾生故，非頻婆羅，非歌歌羅，非阿歌羅，非[^19]簸婆羅，非摩波羅，非波陀，非多婆，非鞞婆呵，非怖摩，非念摩，非阿婆迦，非摩伽婆，非毘羅伽，非僧伽摩，非毘薩羅，非謂閻婆，非鞞闍迦，非鞞盧呵，非鞞跋帝，非鞞[^20]伽多，非兜羅，非阿婆羅那，非他婆羅，非鞞婆[^21]耶婆，非藐寫，非鈍那耶寫，非𨢘婆羅，非鞞婆羅，非[^22]菩遮多，非阿跋伽陀，非鞞施[^23]他，非泥婆羅，非𨢘[^24]犁浮陀，非[^25]波摩陀夜，非[^26]比初婆，非阿犁浮陀，非阿犁薩寫，非𨢘云迦，非度[^27]于多，非呵樓那，非摩樓陀，非叉夜，非[^28]烏羅多，非末殊夜摩，非三摩陀，非毘摩陀，非波摩陀，非阿滿陀羅，非婆滿多羅，非摩多羅，非𨢘兜末多羅，非鞞摩多羅，非波羅多羅，非尸婆多羅，非[^29]𨢘羅，非為羅，非提羅，非[^30]枝羅，非翅羅，[^A1]非[^31]尼羅，非斯羅，非[^32]波羅，非彌羅，非婆羅[^33]羅，非[^34]迷樓，非[^35]企盧，非摩屠羅，非三牟羅，非阿婆夜，非劍摩羅，非摩摩羅，非阿達多，非𨢘樓，非鞞樓婆，非迦羅跋，非呵婆[^36]跋，非鞞婆跋，非婆婆，[^37]非阿羅婆，非[^38]娑羅婆羅，非迷羅浮羅，非[^39]摩遮羅，非陀摩羅，非[^40]波摩陀，非尼伽摩，非阿跋多，非泥提舍，非阿叉夜，非三浮陀，非婆摩摩，非阿婆陀，非漚[^41]波羅，非[^*41-1]波頭摩，非僧佉，非伽提，非漚[^*41-2]波伽摩，非阿僧祇，非阿僧祇阿僧祇，非無量，非無量無量，非無邊，非無邊無邊，非無等，非無等無等，非無數，非無數無數，非不可計，非不可計不可計，非不可思議，非不可思議不可思議，非不可說，非不可說不可說。非為一國土微塵等眾生故發心，非為二、三至十百千萬億千萬億阿由[^42]陀、那由他，乃至不可說不可說國[^43]土微塵等眾生故發心；非為一閻浮提微塵等眾生故發心，非為拘陀尼、欝怛羅[^44]曰、弗婆提微塵等眾生故發心；非為小千[^1]世界、中千[^*1-1]世界、大千[^*1-2]世界微塵等眾生故發[^2]心；非為二、[^3]三至十百千萬億阿由他、那由[^*42-1]陀，乃至不可說不可說三千大千世界微塵等眾生故發[^4]心。

[^16]: 不【大】，非【聖】
[^17]: 由【大】，遊【聖】
[^18]: 耶【大】，那【石】
[^19]: 簸【大】，𤿺【聖】
[^20]: 伽【大】，迦【宋】【元】【明】【宮】
[^21]: 耶【大】，那【宋】【元】【明】【宮】
[^22]: 菩【大】，薩【元】【明】
[^23]: 他【大】，陀【宋】【元】【明】【宮】
[^24]: 犁【大】，梨【宋】【元】【明】【宮】【聖】【石】
[^25]: 波【大】，婆【聖】【石】
[^26]: 比【大】，毘【聖】
[^27]: 于【大】，於【明】，孚【聖】，干【石】
[^28]: 烏【大】，象【宮】
[^29]: 𨢘【大】，磬【聖】
[^30]: 枝【大】，忮【元】【明】【宮】
[^A1]: 非【CB】【麗-CB】，𨢘【大】(cf. K14n0549_p0539c09)
[^31]: 尼【大】，尸【明】【宮】
[^32]: 波【大】，被【宮】【聖】【石】
[^33]: 羅【大】，〔－〕【石】
[^34]: 明註曰迷南藏作迦
[^35]: 企【大】，念【聖】
[^36]: 跋【大】，〔－〕【石】
[^37]: 非【大】，非婆【石】
[^38]: 娑羅【大】，娑婆【宋】【元】【明】【宮】，婆婆【聖】
[^39]: 摩遮【大】，遮摩【聖】
[^40]: 波摩【大】，婆摩【宋】【元】【明】【宮】，婆婆【聖】
[^41]: 波【大】*，婆【聖】*
[^*41-1]: 波【大】*，婆【聖】*
[^*41-2]: 波【大】*，婆【聖】*
[^42]: 陀【大】*，他【宋】【元】【明】【宮】*
[^43]: 土【大】，土中【聖】
[^44]: 曰【大】，越【明】
[^1]: 世界【大】*，國土【聖】*
[^*1-1]: 世界【大】*，國土【聖】*
[^*1-2]: 世界【大】*，國土【聖】*
[^2]: 心【大】，心非為二三千大千國土微塵等眾生故發心【聖】
[^3]: 三【大】，〔－〕【聖】
[^*42-1]: 陀【大】*，他【宋】【元】【明】【宮】*
[^4]: 心【大】，心復次【聖】【石】

「非為供養供給一佛故發心，乃至非[^5]為供養供給不可說不可說諸佛故發心；非為供養供給一國土微塵等諸佛故發心，乃至非為[^6]供養供給不可說不可說三千大千[^*1-3]世界微塵等諸佛故發心。

[^5]: 為【大】，〔－〕【宋】【元】【明】【宮】
[^6]: 供養【大】，〔－〕【石】
[^*1-3]: 世界【大】*，國土【聖】*

「非為淨一佛[^7]土故發心，乃至非為淨不可說不可說三千大千世界微塵等佛土故發心。

[^7]: 土【大】，國土【石】

「非為受持一佛法故發心，乃至非為受持不可說不可說三千大千世界微塵等佛法故發心。

「非為令一三千大千[^*1-4]世界[^8]中佛種不斷故發心，乃至非為令不可說不可說三千大千世[^9]界微塵等[^10]三千大千世界中佛種不斷故發心。

[^*1-4]: 世界【大】*，國土【聖】*
[^8]: 中【大】，中微塵【石】
[^9]: 界【大】，界中【石】
[^10]: 三千大千世界中【大】，〔－〕【石】

「非為分別知一佛願故發心，乃至非為分別知不可說不可說三千大千世界微塵[^11]等佛願故發心。

[^11]: 等【大】，等諸【石】

「非為莊嚴一佛[^12]土故發心，乃至非為莊嚴不可說不可說[^13]三千大千世界微塵等佛[^*12-1]土故發心。

[^12]: 土【大】*，世界【聖】【石】*
[^13]: （三千…等）九字【大】，〔－〕【聖】
[^*12-1]: 土【大】*，世界【聖】【石】*

「非為分別知一佛會弟子眾故[^14]發心，乃至非為分別知不可說不可說[^15]三千大千世界微塵等[^16]佛會弟子眾故[^*14-1]發心。

[^14]: 發【大】*，發菩薩【石】*
[^15]: 三千大千世界微塵等【大】*，〔－〕【聖】*，微塵等【石】*
[^16]: 佛【大】，諸佛【石】
[^*14-1]: 發【大】*，發菩薩【石】*

「非為持一佛法輪故[^*14-2]發心，乃至非為持不可說不可說[^*15-1]三千大千世界微塵等佛法輪故[^*14-3]發心。

[^*14-2]: 發【大】*，發菩薩【石】*
[^*15-1]: 三千大千世界微塵等【大】*，〔－〕【聖】*，微塵等【石】*
[^*14-3]: 發【大】*，發菩薩【石】*

「非為知一人諸心故、非為知一人諸根故、非為知一三千大千[^17]世界中諸劫次第相續故、非為分別斷一人諸煩惱故[^*14-4]發心，乃至非為分別斷不可說不可說[^18]三千大千世界微塵等人諸[^19]煩惱故[^*14-5]發心。」

[^17]: 世界【大】，國土【聖】
[^*14-4]: 發【大】*，發菩薩【石】*
[^18]: （三千…人）十字【大】，斷【聖】
[^19]: 煩惱【大】，煩惱次第相續【聖】
[^*14-5]: 發【大】*，發菩薩【石】*

[^20]是諸菩薩摩訶薩願言：「盡教化一切十方眾生，盡供養供給一切十方諸佛，願令一切十方諸佛[^*12-2]土清淨，心堅受持一切十方諸佛法，分別知一切諸佛[^21]土故，盡知一切諸佛弟子[^22]眾故，分別知一切眾生諸心故，知斷一切眾生諸煩惱故，盡知一切眾生諸根[^23]故，諸菩薩發心[^24]作阿耨多羅三藐三菩提。如是等十門為首，乃至百千萬億阿僧祇門是為道法門，菩薩應知、應入！略說如是諸菩薩實道。一切諸法皆入皆知，智慧知故，一切佛[^25]土菩薩道中莊嚴故。」

[^20]: 是【大】，今是【聖】
[^*12-2]: 土【大】*，世界【聖】【石】*
[^21]: 土【大】，國土【聖】【石】
[^22]: 眾【大】，眾生【聖】
[^23]: 故【大】，故盡知【聖】
[^24]: 作【大】，住【元】【明】【聖】
[^25]: 土【大】，國【聖】【石】

漚舍那言：「善男子！我願如是：自有世界[^26]已來，一切眾生盡清淨，一切煩惱悉斷。」須達那言：「是何解脫？」漚舍那答言：「是名無憂安隱幢。我知此一解脫門，不知諸菩薩大心如大海水，一切諸佛法能持能受。諸菩薩心不動，如須彌山；諸菩薩如藥王，能除一切諸煩惱；諸菩薩如日，能[^27]照除一切闇；諸菩薩如地，能含受一切眾生；諸菩薩如風，能益一切眾生；諸菩薩如火，能燒一切外道諸煩惱；諸菩薩如雲，能雨法水；諸菩薩如月，福德光明能照一切；諸菩薩如釋提桓因，守護一切眾生。是菩薩道法甚深，我云何能盡知！」

[^26]: 已來【大】，〔－〕【聖】
[^27]: 照【大】，〔－〕【宋】【元】【明】【宮】【聖】

以是諸菩薩生大願，欲得大事，欲至大處故，名「摩訶薩埵」。

復次，是「般若波羅蜜經」中摩訶薩埵相，佛自說：如是如是相，是摩訶薩埵相。

舍利弗、須菩提、富樓那等諸大弟子各各說彼品，此中應廣說。

[^28]大智度初品中菩薩功德釋論第十

[^28]: （大智…十）十四字【大】，大智度論釋初品中菩薩功德【元】，大智度論釋初品中菩薩功德第十【宋】，大智度論釋初品中菩薩功德第七【宮】，釋初品中菩薩功德【明】，大智論釋初品中菩薩功德第七【聖】，大智度經論釋初品中菩薩功德品第九【石】

[^*6-1]【經】

[^*6-1]: 【經】【大】*，〔－〕【宋】【宮】【聖】*

皆得[^29]陀羅尼及諸三昧，行空、無相、無作，已得等[^30]忍。

[^29]: 陀羅尼【大】下同，陀隣尼【石】下同
[^30]: 忍【大】，忍者【聖】【石】

[^*8-1]【論】

[^*8-1]: 【論】【大】*，〔－〕【宮】【聖】【石】*

問曰：

何以故以此三事次第[^31]讚菩薩摩訶薩？

[^31]: 讚【大】，續【宮】

答曰：

欲出諸菩薩實功德故，應讚則讚，應信則信；以一切眾生所不能信甚深清淨[^32]法讚菩薩。

[^32]: 法【大】，法故以此法【聖】，法以此法【石】

復次，先說菩薩摩訶薩名字，未說所以為菩薩摩訶薩，以得諸陀羅尼、三昧及忍等[^33]諸功德故，名為菩薩摩訶薩。

[^33]: 諸【大】，〔－〕【聖】

問曰：

已知次第義，何以[^34]故名「陀羅尼」？云何陀羅尼？

[^34]: 故【大】，〔－〕【宋】【元】【明】【宮】【聖】【石】

答曰：

「陀羅尼」，秦言能持，[^35a]或言能遮。

[^35a]: 或言能遮【大】，〔－〕【宮】

[^36]能[^35b]持者，集種種善法，能持令不散不失。譬如完器盛水，水不漏散。

[^36]: 能【大】，〔－〕【聖】【宮】
[^35b]: 持者【大】，〔－〕【宮】

[^37]能遮者，惡不善根心生，能遮[^38]令不生；若欲作惡罪，持令不作。是名陀羅尼。

[^37]: 能遮者【大】，〔－〕【宮】
[^38]: 令不【大】，不令【聖】

是陀羅尼，或心相應，或心不相應；或有漏，或無漏；無色不可見無對；一持、一入、[^39]一陰攝：[^40]法持、法入、行陰；九智知[^41](丹注云：除盡智)；一識識[^42](丹注云：一意識)。阿毘曇法陀羅尼義如是。

[^39]: 一【大】，一眾【宋】【宮】
[^40]: 法持法入行陰【大】，〔－〕【宋】【宮】
[^41]: (丹注云除盡智)【大】，(除盡智)【宋】【元】【明】【宮】，（（除盡智））三字本文【聖】，（（丹注云除盡智也））七字夾註【石】
[^42]: (丹注云一意識)【大】，(一意識)【宋】【元】【明】，（（一意識也））四字夾註【石】，（（意識））二字本文【聖】，〔丹注云一意識〕－【宮】

復次，得陀羅尼菩薩，一切[^43]所聞法，以念力故，能持不失。

[^43]: 所【大】，〔－〕【宮】

復次，是陀羅尼法常[^44]逐菩薩，譬如間日瘧病；是陀羅尼不離菩薩，譬如鬼著；是陀羅尼常隨菩薩，如善不善律儀。

[^44]: 逐【大】，遂【石】

復次，是陀羅尼持菩薩，不令墮二地坑；譬如慈父愛子，子欲墮坑，持令不墮。

復次，[^1]菩薩得陀羅尼力[^2]故，一切魔王、魔民、魔人[^3]無能動、無能破、無能勝；譬如須彌山，凡人口吹不能令動。

[^1]: 菩薩【大】，〔－〕【石】
[^2]: 故【大】，菩薩【石】
[^3]: 無【大】，不【宮】

問曰：

是陀羅尼有幾種？

答曰：

是陀羅尼[^4a]多種。

[^4a]: 多種【大】，甚多【宋】【元】【明】【宮】【聖】

[^4b]一名聞持陀羅尼。得是陀羅尼[^5]者，一切語言諸法，耳所聞者，皆不[^6]忘失，[^7]是名聞持陀羅尼。

[^4b]: 一名【大】，有【宋】【元】【明】【宮】【聖】
[^5]: 者【大】，〔－〕【聖】
[^6]: 忘【大】，〔－〕【石】
[^7]: 是名聞持陀羅尼【CB】，是名聞持陀隣尼【大】，〔－〕【宋】【元】【明】【宮】【聖】

[^8]復有分別知陀羅尼，得是陀羅尼者，諸眾生、諸法，大小好醜，分別悉知。

[^8]: 復【大】*，更【石】*

如[^9]偈說：

[^9]: 偈說【大】，說偈【聖】

> 「諸象馬金，> 木石諸衣，男女及水，  
> 種種不同。　　諸物名一，貴賤理殊，  
> 得此總持，悉能分別。」

[^*8-1]復[^10]有入音聲陀羅尼，菩薩得此陀羅尼者，聞一切語言音，不喜、不瞋。[^11]一切眾生[^12]如恒河沙等劫惡言罵詈，心不憎恨。

[^*8-1]: 復【大】*，更【石】*
[^10]: 有【大】，次【聖】
[^11]: 一【大】，若一【元】【明】
[^12]: 如【大】，如若【聖】，〔－〕【石】

問曰：

菩薩諸漏未盡，云何能如恒河沙等劫忍此諸惡？

答曰：

我先言：得此陀羅尼力故能爾。

復次，是菩薩雖未盡漏，大智利根，能思惟除遣瞋心。作是念：若耳根不[^13]到聲邊，惡聲著誰？又如罵聲，聞便直過，若不分別，誰當瞋者？凡人心著吾我，分別是非而生恚恨。

[^13]: 到【大】，趣【聖】【石】

復次，若人能知[^14]諸言隨生隨滅，前後不俱，則無瞋恚。亦知諸法內無有主，誰罵誰瞋？若有人聞殊方異語，此言為好，彼以為惡，好惡無定，雖罵不瞋。若有人知語聲無定，則無瞋喜。如親愛罵之，雖罵不恨；非親惡言，聞則生恚。如遭風[^15]雨，則入舍持蓋；如地有刺，[^16]則著鞾鞋；大寒燃火，熱時求水；如是諸患，但求遮法而不瞋之。罵詈諸惡，亦復如是，但[^17]以慈悲息此諸惡，不生瞋心。

[^14]: 諸【大】，語【宋】【元】【明】【宮】【聖】【石】
[^15]: 雨【大】，雨時【石】
[^16]: 則【大】，則應【石】
[^17]: 以【大】，此【聖】

復次，菩薩知諸法不生不滅，其性皆空。若人瞋恚罵詈，若打若殺，如夢如化，誰瞋誰罵？

復次，若有人[^18]如恒河沙等劫眾生，讚歎供養衣食、臥具、醫藥、華香、瓔珞，得[^19]忍菩薩，其心[^20]不動，不喜、不著。

[^18]: 如【大】，知【宮】
[^19]: 忍【大】，是陀羅尼【聖】
[^20]: 不動【大】，〔－〕【聖】

問曰：

已知菩薩種種不瞋因緣，未知實讚功德而亦不喜？

答曰：

知種種供養恭敬，是皆無常；今有因緣故，來讚歎供養；後更[^21]有異因緣則瞋恚，若打若殺，[^22]是故不喜。

[^21]: 有【大】，以【石】
[^22]: 是故【大】，以是故菩薩【石】

復次，[^23]菩薩作是念：「以我有功德智慧故，來讚歎供[^24]養；是為讚歎功德，非[^25]讚我也，我何以喜？」

[^23]: 菩薩作是念【大】，〔－〕【宋】【元】【明】【宮】【聖】
[^24]: 養【大】，養我【石】
[^25]: 讚我也【大】，讚嘆我【石】

復次，是人自求果報故，於我所作因緣，供養我作功德；譬如人種穀，溉灌修理，地亦不喜。

復次，若人供養我，我若喜受者，我福[^26]德則薄，[^27]他人得福亦少，[^28]以是故不喜。

[^26]: 德【大】，〔－〕【宋】【元】【明】【宮】
[^27]: 他人得福【大】，於他【宋】【元】【明】【宮】，於【聖】，於他人德福【石】
[^28]: 以【大】，〔－〕【宋】【元】【明】【宮】【聖】

復次，菩薩觀一切法如夢如[^29]響，誰讚誰喜？我於三界中未得脫，諸漏未盡，未得佛道，云何得讚而喜？若應喜者，唯佛一人。何以故？一切功德都已滿故。

[^29]: 響【大】，嚮【石】

是故菩薩得種種讚歎、供養、供給，心不生喜。如是等相，名為入音聲陀羅尼。

復有名寂滅陀羅尼、無邊旋陀羅尼、隨地觀陀羅尼、威德陀羅尼、華嚴陀羅尼、[^30]音淨陀羅尼、虛空藏陀羅尼、海藏陀羅尼、分別諸法地陀羅尼、明諸法義陀羅尼。

[^30]: 音淨【大】，淨音【宋】【元】【明】【宮】

如是等略說五百陀羅尼門，若廣說則無量。以是故言諸菩薩皆得陀羅尼。

「諸三昧」者，三三昧：空、無作、無相。

有人言：「觀五[^31]陰無我、無我所，是名為空；住是空三昧，不為後世[^32]故起三毒，是名無作；緣離十相[^33]故：[^34]五塵、男、女、生、[^35]住、[^36]滅故，是名無[^37]相。」

[^31]: 陰【大】，眾【石】
[^32]: 故【大】，〔－〕【宮】【石】
[^33]: 故【大】，法【宋】【元】【明】，法故【宮】，〔－〕【聖】
[^34]: （五塵…故）八字【大】，〔－〕【宮】
[^35]: 住【大】，〔－〕【宋】
[^36]: 滅【大】，滅法【聖】
[^37]: 相【大】，相三昧【聖】【石】

有人言：「住是三昧中，知一切諸法[^38]實相，所謂畢竟空，是[^39]名[^40]空三昧。

[^38]: 實相【大】，相實【宮】
[^39]: 名【大】，名為【石】
[^40]: 空【大】，空是名空【宋】【元】【明】【宮】

「知是空已無作。云何無作？不觀[^41]諸法若空若不空、若有若無等。如佛說「法句」中偈：

[^41]: 諸【大】，是【宋】【宮】【聖】

> 「『見有則恐怖，見無亦恐怖，  
> 是故不著有，亦復不著無。』」

是名無作三昧。

「云何無相三昧？一切法無有相，一切法不受不著，是名無相三昧。如偈說：

> 「『言語已息，> 心行[^42]亦滅，不生不滅，  
如涅槃相。』」

[^42]: 亦【大】，已【聖】

復次，十八空，是名空三昧；種種[^43](丹注云：五道生有、本有、死有、中有、業)有中心不求，是名無作三昧；一切諸相破壞不憶念，是名無相三昧。

[^43]: 丹注云五道生有本有死有中有業【大】，〔－〕【宮】【聖】，五道生有本有死有中有業【宋】【元】【明】【石】

問曰：

有種種禪定法，何以故獨稱此三三昧？

答曰：

是三三昧中，思惟近涅槃故，令人心不高不下，平等不動，餘處不爾。以是故，獨稱是三三昧。

餘定中，或愛多、或慢多、或見多；是三三昧中第一實義實利，能得涅槃門。以是故，諸禪定法中，以是三[^44]空法為三解脫門，亦名為三三昧，是三三昧實三昧故，餘[^45]定亦得名[^46]定。

[^44]: 空【大】，定【宋】【元】【明】【宮】【聖】
[^45]: 定【大】，定中【聖】
[^46]: 定【大】，字【宮】【聖】【石】

復次，除四根本禪，從未到地乃至有頂地，名[^1]為定，亦名三昧，[^2]非禪；四禪亦名定，亦名禪，亦名三昧；諸餘定亦名定，亦名三昧：如四無量、[^3]四空定、四辯、六通、八背捨、八勝處、九次第定、十一切處等諸定法。

[^1]: 為【大】，曰【聖】
[^2]: 非禪【大】，〔－〕【宮】【聖】
[^3]: 四空定【大】，〔－〕【宋】【元】【明】【宮】

復[^4]有人言：「一切三昧法有二十三種。」

[^4]: 有【大】，有一種【石】

[^5]有言：「六十五種。」

[^5]: 有【大】，又【聖】，有一種人【石】

[^6]有言：「五百種。」

[^6]: 有【大】，有一種人【石】

摩訶[^7]衍最大故，無量三昧，所謂遍法性莊嚴三昧、能照一切三世法三昧、不分別知觀法性底三昧、入無底佛法三昧、如虛空無底無邊照三昧、如來力行觀三昧、佛無畏莊嚴力[^8]嚬呻三昧、法性門旋藏三昧、一切[^9]世界無礙[^10]莊嚴[^11]遍月三昧、遍莊嚴法雲光三昧，菩薩得如是等無量[^12]諸三昧。

[^7]: 衍【大】，衍法【聖】
[^8]: 嚬呻【大】，頻申【宋】【元】【宮】【聖】
[^9]: 世界【大】，國土【聖】
[^10]: 莊嚴【大】，疾【宋】【元】【明】【宮】
[^11]: 遍【大】，通【聖】
[^12]: 諸【大】，〔－〕【宋】【元】【明】【宮】

復次，「般若波羅蜜·摩訶衍義品」中，略說則有一百八三昧：初名首楞嚴三昧，乃至虛空不著不染三昧；廣說則無量三昧。以是故說諸菩薩得諸三昧。

「行空、無相、無[^13]作」者。

[^13]: 作【大】，作三昧【聖】

問曰：

前言菩薩得諸三昧，何以故復言「行空、[^14]無相、無作」？

[^14]: 無相無作【大】*，無作無相【石】*

答曰：

前說三昧名，未說相，今欲說相，是故言「行空、[^15]無作、無相」。若有人行空、[^*14-1]無相、無作，是名得實相三昧。如偈說：

[^15]: 無作無相【大】，無相無作【聖】
[^*14-1]: 無相無作【大】*，無作無相【石】*

> 「若持戒清淨，是名實比丘；  
> 若有能觀空，是名得三昧。  
> 若有能精進，是名行道人；  
> 若有得涅槃，是名為實樂。」

「[^16]已得等忍」者。

[^16]: 已【大】，以【石】

問[^17]曰：

[^17]: 曰【大】，曰云何得【聖】

云何「等」？云何「忍」？

答曰：

有二種等：眾生等、法等。

忍亦二種：眾生忍、法忍。

云何眾生等？

一切眾生中，等心、等念、等愛、等[^18]利，是名眾[^19]生等。

[^18]: 利【大】，益利【石】
[^19]: 生【大】，生中【聖】

問曰：

慈悲力故，於一切眾生中[^20]應等念，不應等[^21]觀。何以故？菩薩行實道，不顛倒，[^22]如法相；云何於善人不善人、大人小人、[^23]人及畜生一等觀？不善人中實有不善[^24]相，善人中實有善[^*24-1]相，大人、小人，[^25]人及畜生亦爾。如牛相牛中住，馬相馬中住；牛相非馬中，馬相非牛中，馬不作牛故。眾生各各相，云何一等觀而不墮顛倒？

[^20]: 應【大】，〔－〕【聖】
[^21]: 觀【大】，觀無好無醜謂之等【聖】【石】
[^22]: 如法相【大】，〔－〕【宮】【聖】
[^23]: 人及畜生一等【大】，畜生及人等一【石】，及畜生一等【明】
[^24]: 相【大】*，法【石】*
[^*24-1]: 相【大】*，法【石】*
[^25]: 人【大】，〔－〕【石】

答曰：

若善相、不善相是實，菩薩應墮顛倒。何以故？破諸法[^26]相故。以諸法非實善相、非實不善相，非多相、非少相，非人、非畜生，非一、非異。以是故，汝難非也。如[^27]說諸法相偈：

[^26]: 相【大】，〔－〕【宋】【元】【明】【宮】
[^27]: 說【大】，說說【石】

> 「不生不滅，> 不斷不常，不一不異，  
> 不去不來。　　因緣生法，滅諸戲論，  
> 佛能說是，我今當[^28]禮。」

[^28]: 禮【大】，說【宋】【元】【明】【宮】

復次，一切眾生中，不著種種相，眾生相、空相，一等無異。如是觀，是名眾生等。

若人是中心等無礙，直入不退，是名得等忍。

得等忍菩薩，於一切眾生不瞋不惱，如慈母愛子。如偈說：

> 「觀聲如呼響，身行如鏡像；  
> 如此得觀人，云何而不忍？」

是名眾生等忍。

云何名法等忍？善法、不善法，有漏、無漏，有為、無為等法，如是諸法入不二[^29]入法門，入實法相門，如是入竟。是中深入諸法實相時，心忍直入，無諍無礙，是名法等忍。如偈說：

[^29]: 入【大】，〔－〕【宋】【元】【明】【宮】

> 「諸法不生不滅，非不生非不滅，  
> [^30]亦不生滅非不生滅，亦非不生滅，  
非非不生滅。」

[^30]: 亦不生滅非不生滅【大】，〔－〕【宮】

已得解脫[^31](丹注云：於邪見得離，故言解脫也)，[^32]空、非空[^33](丹注云：於空不取，故言非也)，是等悉捨，滅諸戲論，言語道斷，深入佛法，心通無礙，不動不退，名無生忍，是助佛道初門。

[^31]: (丹注云於邪見得離故言解脫也)【大】，(於邪見得離故言解脫)【宋】【元】【明】【石】，（（於邪見得離故言解脫））九字本文【聖】，〔丹注云於邪見得離故言解脫也〕十三字－【宮】
[^32]: （空非…是）十五字【大】，非空非不空非空不取故言非如是【聖】
[^33]: 丹注云於空不取故言非也【大】，〔－〕【宮】，於空不取故言非也【宋】【元】【明】【石】

以是故說「已得等忍」。

[^*6-2]【經】

[^*6-2]: 【經】【大】*，〔－〕【宋】【宮】【聖】*

得無礙陀羅[^34]尼。

[^34]: 尼【大】，尼者【宋】【宮】【聖】【石】

[^*8-2]【論】

[^*8-2]: 【論】【大】*，〔－〕【宮】【聖】【石】*

問曰：

前已說諸菩薩得陀羅尼，今何以復說「得無礙陀羅尼」？

答曰：

無礙陀羅尼最大故。如一切三昧中，三昧王三昧最大，如人中之王；如諸解脫中無礙解脫[^35]大[^36](丹注云：得佛得道時所得也)。如是一切諸陀羅尼中，無礙陀羅尼大，以是故重說。

[^35]: 大【大】，〔－〕【宋】【元】【明】【宮】
[^36]: 丹注云得佛得道時所得也【大】，得佛道時所得【聖】，（（得佛得道時所得也））【石】，〔丹注云得佛得道時所得也〕十一字－【宮】

復次，先說諸菩薩得陀[^37]羅尼，不知是何等陀羅尼？有小陀羅尼，如轉輪聖王、仙人等所得；聞持陀羅尼、分別眾生陀羅尼、歸命救護不捨陀羅尼；如是等小陀羅尼，餘人亦[^38]有。是無礙陀羅尼，外道、聲聞、辟支佛、新學菩薩皆[^39]悉不得；唯無量福德智慧大力諸菩薩獨有是陀羅尼，以是故別說。

[^37]: 羅【大】下同，隣【聖】【石】下同
[^38]: 有【大】，有但【石】
[^39]: 悉【大】，所【聖】【石】

復次，是菩薩輩自利已具足，但欲益彼，說法教化無盡，以無礙陀羅尼為根本。以是故，諸菩薩常行無礙陀羅尼。

[^*6-3]【經】

[^*6-3]: 【經】【大】*，〔－〕【宋】【宮】【聖】*

悉是五[^40]通。

[^40]: 通【大】，通者【宋】【宮】【聖】【石】

[^*8-3]【論】

[^*8-3]: 【論】【大】*，〔－〕【宮】【聖】【石】*

如[^41]意、天眼、天[^42]耳、他心智、自識宿命。

[^41]: 意【大】，意足【石】
[^42]: 耳【大】，耳知【聖】

云何如意？如[^43]意有三種：能到、轉[^44]變、聖如意。

[^43]: 意【大】，意道【石】
[^44]: 變【大】，變自在【聖】

能到有四種：

一者、身能飛行，如鳥無礙；二者、移[^45]遠令近，不往而到；三者、此沒彼出；四者、一念能至。

[^45]: 遠令【大】，令遠【宮】

轉變者，大能作小，小能作大，一能作多，多能作一，種種諸物皆能轉變。外道輩轉變，極[^1]久不過七日；諸佛及弟子轉變自在，無有久近。

[^1]: 久【大】，久能【聖】

聖如意者，外六塵中不[^2]可愛不淨物，能觀令淨；[^*2-1]可愛淨物，能觀令不淨。是[^3]聖如意法，唯佛獨有。

[^2]: 可【大】*，〔－〕【聖】*
[^*2-1]: 可【大】*，〔－〕【聖】*
[^3]: 聖如意【大】，自在【聖】【石】

是如意通，從[^4]修四如意足生；是如意足通等，色緣故次第生，不可一時得。

[^4]: 修【大】，〔－〕【宋】【元】【明】【宮】

天眼通者，於眼得色界四大造清淨色，是名天眼。天眼所見，自地及下地六道中眾生諸物，若近若遠，若[^5]覆若細諸色，無不能照。

[^5]: 覆【大】，麁【宋】【元】【明】【宮】

[^6]見天眼[^7]有二種：一者、從報[^8]得，二者、從修得。

[^6]: 見【大】，是【宋】【元】【明】【宮】【聖】【石】
[^7]: 有【大】，有有【聖】
[^8]: 得【大】，生【聖】

是五通中天眼從修得，非報得。何以故？常憶[^9]念種種光明[^10]得故。

[^9]: 念【大】，念念【宮】
[^10]: 得故【大】，故得【聖】

[^11]復次，有人言：「是諸菩薩輩得無生法忍力故，六道中不攝，但為教化眾生故，[^12]以法身[^13]現於十方三界中；未得法身菩薩，或修得，或報得。」

[^11]: 復次【大】，〔－〕【宋】【元】【明】【宮】
[^12]: 以【大】，現【聖】
[^13]: 現【大】，〔－〕【聖】

問[^14]曰：

[^14]: 曰【大】，曰若【聖】【石】

是諸菩薩功德，勝阿羅漢、辟支[^15]佛，何以故讚凡夫所共[^16]小功德天眼，不讚諸菩薩慧眼、法眼、佛眼？

[^15]: 佛【大】，佛者【聖】【石】
[^16]: 小功德天眼【大】，天眼小功德【聖】

答曰：

有三種天：一、假號天，二、生天，三、清淨天。轉輪聖王、[^17]諸餘大王等，是名假號天；從四天王[^18]天，乃至有頂生處，是名生天；諸佛、法身菩薩、辟支佛、阿羅漢，是名清淨天。是清淨天修得天眼，是謂天眼通。[^19]佛、法身菩薩清淨天眼，一切[^20]離欲五通凡夫所不能得，聲聞、辟支佛亦所不得。所以者何？小[^21]阿羅漢小用心，見一千[^22]世界；大用心，見二千[^*22-1]世界。大阿羅漢小用心，見二千[^*22-2]世界；大用心，見三千[^23]大千[^*22-3]世界。辟支佛亦爾。

[^17]: 諸餘【大】，及餘諸【石】
[^18]: 天【大】，〔－〕【石】
[^19]: 佛【大】，佛及【聖】
[^20]: 離欲五通凡夫【大】，凡夫人離欲五通【石】
[^21]: 阿【大】，〔－〕【石】
[^22]: 世界【大】*，國土【聖】【石】*
[^*22-1]: 世界【大】*，國土【聖】【石】*
[^*22-2]: 世界【大】*，國土【聖】【石】*
[^23]: 大千【大】，〔－〕【聖】【石】
[^*22-3]: 世界【大】*，國土【聖】【石】*

是名天眼通。

云何名天耳通？於耳得色界四大造清淨色，能聞一切聲：天聲、人聲、三惡道聲。

云何得天耳通修得？常憶念種種聲。是名天耳通。

云何識宿命通？本事常憶念：日月年歲至胎中，[^24]乃至過去世中，一世、十世、百世、千萬億世，乃至大阿羅漢、辟支佛知八萬大劫；諸大菩薩及佛知無量劫。是名識宿命通。

[^24]: 乃至【大】，及知【聖】，及至【石】

云何名知他心通？知他心若有垢、若無垢，自觀心生、住、滅時，常憶念故得。

復次，觀他人喜相、瞋相、怖相、畏相，見此相已，然後[^25]知心，是為他心智初門。

[^25]: 知心【大】，得知他心【石】

是五通略說[^26]竟。

[^26]: 竟【大】，〔－〕【宋】【元】【明】【宮】【聖】

[^*6-4]【經】

[^*6-4]: 【經】【大】*，〔－〕【宋】【宮】【聖】*

言必信[^27]受。

[^27]: 受【大】，受者【宋】【聖】【石】

[^*8-4]【論】

[^*8-4]: 【論】【大】*，〔－〕【宮】【聖】【石】*

天、人、龍、阿修羅等，及一切大人，皆信受其語，是不綺語報故。

諸綺語報者，雖有實語，一切人皆不信受。如偈說：

> 「有墮餓鬼中，火炎從[^28]口出，  
> 四向發大聲，是為口過報。  
> 雖復多聞見，在大眾說法，  
> 以不誠信[^29]業，人皆不信受。  
> 若欲廣[^30]多聞，為人所信受，  
> 是故當至誠，不應作綺語！」

[^28]: 口【大】，中【聖】
[^29]: 業【大】，等【聖】
[^30]: 多【大】，名【宮】【聖】

[^*6-5]【經】

[^*6-5]: 【經】【大】*，〔－〕【宋】【宮】【聖】*

無復懈[^31]怠。

[^31]: 怠【大】，怠者【宋】【宮】【聖】【石】

[^*8-5]【論】

[^*8-5]: 【論】【大】*，〔－〕【宮】【聖】【石】*

懈怠[^32]法，破在家人財利、福利，破出家人生天樂、涅槃樂。在家、出家名聲俱滅，大失大賊，無過懈怠。如偈說：

[^32]: 法【大】，〔－〕【宋】【元】【明】【宮】

> 「懈怠沒善心，癡闇破智明，  
> 妙願皆為滅，大業亦[^33]已失！」

[^33]: 已【大】，以【聖】

以是故，說「無復懈怠」。

[^*6-6]【經】

[^*6-6]: 【經】【大】*，〔－〕【宋】【宮】【聖】*

已捨利養、名[^34]聞。

[^34]: 聞【大】，聞者【宋】【宮】【聖】【石】

[^*8-6]【論】

[^*8-6]: 【論】【大】*，〔－〕【宮】【聖】【石】*

是利[^35]養法如[^36]賊，壞功德本。[^37]譬如天雹，傷害五穀；利養、名聞亦復如是，壞功德苗，令不增長。[^38]如佛說[^39]譬喻：「如毛繩縛人，斷膚截骨；貪利養人斷功德本，亦復如是。」如偈說：

[^35]: 養【大】，供養【宮】
[^36]: 賊【大】，賊如雹【聖】
[^37]: 譬如天雹傷【大】，復【聖】
[^38]: 如【大】，〔－〕【聖】
[^39]: 譬喻【大】，喻譬【石】

> 「得入栴檀林，而但取其葉；  
> 既入七寶山，而更取水精。  
> 有人入佛法，不求涅槃樂，  
> 反求利供養，是輩為自欺！  
> 是故佛弟子，欲得甘露味，  
> 當棄捨雜毒，勤求涅槃[^40]樂！  
> 譬如惡雹雨，傷害於五穀；  
> 若著利供養，破慚愧頭陀。  
> 今世燒善根，後[^41]世墮地獄；  
> 如提婆達多，為利養自沒。」

[^40]: 樂【大】，利【宮】【石】
[^41]: 世墮【大】，墮於【石】

以是故，言「已捨利養、名聞」。

[^*6-7]【經】

[^*6-7]: 【經】【大】*，〔－〕【宋】【宮】【聖】*

說法無所悕[^42]望。

[^42]: 望【大】，望者【宋】【宮】【聖】【石】

[^*8-7]【論】

[^*8-7]: 【論】【大】*，〔－〕【宮】【聖】【石】*

大慈憐愍，為[^43]眾說法，不為衣食、[^44]名[^45]聲、勢力故說；大慈悲故，心清淨故，得無生法[^46]忍故。如偈說：

[^43]: 眾【大】，眾生【石】
[^44]: 名【大】，〔－〕【宮】
[^45]: 聲【大】，聞【石】
[^46]: 忍【大】，〔－〕【宮】

> 「多聞辯慧巧言語，美說諸法轉人心，  
> 自不如法行不正，譬如雲雷而不雨。  
> 博學多聞有智慧，訥口拙言無巧便，  
> 不能顯發法寶藏，譬如無雷而小雨。  
> 不廣學問無智慧，不能說法無好行，  
> 是弊法師無慚愧，譬如小雲無雷雨。  
> 多聞廣智美[^47]言語，巧說諸法轉人心，  
> 行法心正無所畏，如大雲雷澍洪雨。  
> 法之大將持法鏡，照明佛法智慧藏，  
> 持誦廣宣振法鈴，如海中船渡一切。  
> 亦如蜂王集諸味，說如佛言隨佛意，  
> 助佛明法度眾生，如是法師甚難值！」

[^47]: 言語【大】，語言【聖】

[^*6-8]【經】

[^*6-8]: 【經】【大】*，〔－〕【宋】【宮】【聖】*

度甚深法[^1]忍。

[^1]: 忍【大】，忍者【宋】【宮】【聖】【石】

[^*8-8]【論】

[^*8-8]: 【論】【大】*，〔－〕【宮】【聖】【石】*

[^2]云何「甚深法」？

[^2]: 云何甚深法【大】，問曰云何名甚深法答曰【聖】，問曰云何甚深忍答曰【石】

十二因緣，是名[^3]甚深[^4]法。如佛告阿難：「是十二因緣法甚深，難解難知！」

[^3]: 甚【大】，〔－〕【聖】【石】
[^4]: 法【大】，〔－〕【宮】，法佛口自說【聖】，法佛自口說【石】

復次，[^5]依過去、未來世[^6]生六十二邪見網[^7]永離，[^8]是名「甚深法」。如佛語比丘：「凡夫無聞，若欲讚佛，所讚甚[^9]小，所謂若讚戒清淨，若讚離諸欲。若能讚是甚深難解難知法，是為實讚佛。」是中，「梵網經」應廣說。

[^5]: 依【大】，說法破【元】【明】【聖】【石】
[^6]: 生【大】，〔－〕【元】【明】【聖】【石】
[^7]: 永離【大】，〔－〕【元】【明】【聖】【石】
[^8]: 是【大】，故【聖】【石】
[^9]: 小【大】，少【宋】【元】【明】【宮】

復次，三解脫門，是名甚深法。如佛說「般若波羅蜜」中，諸天讚言：「世尊！是法甚深！」佛言：「甚深法者，空則是義，無作、無相則是義。」

[^10]復次，解一切諸法相，實不可破不可動，是名「甚深法」。

[^10]: 復次【大】，〔－〕【石】

復次，除內心想智力，但定心諸法清淨實相中住。譬如熱氣盛，非黃見黃；心想智力故，於諸法轉觀，是名淺法。譬如人眼清淨無熱氣，如實見黃是黃。如是除內心[^11]想智力，慧眼清淨，見諸法實相。譬如真水精，黃物著中則隨作黃色，青、赤、白色皆隨色變；心亦如是，凡夫人內心[^*11-1]想智力故，見諸法異相。觀諸法實相，非空非不空，不有非不有。是法中深入不轉，無所罣礙，是名度深法忍。「度」名得甚深法，具足滿，無所礙，[^12]得度彼岸，是名為度。

[^11]: 想【大】*，相【聖】*
[^*11-1]: 想【大】*，相【聖】*
[^12]: 得【大】，〔－〕【宋】【宮】

[^*6-9]【經】

[^*6-9]: 【經】【大】*，〔－〕【宋】【宮】【聖】*

得無畏[^13]力。

[^13]: 力【大】，力者【宋】【宮】【聖】【石】

[^*8-9]【論】

[^*8-9]: 【論】【大】*，〔－〕【宮】【聖】【石】*

諸菩薩四無所畏力成就。

問曰：

如菩薩所作未辦，未得一切智，何以故[^14]說得四無所畏？

[^14]: 說【大】，讚【石】

答[^15]曰：

[^15]: 曰【大】，曰二種【石】

無所畏[^16]有二種：菩薩無所畏、佛無所畏。是諸菩薩雖未得佛無所畏，得菩薩無所[^17]畏，是故名為「得[^18]無畏力」。

[^16]: 有二種【大】，〔－〕【石】
[^17]: 畏【大】，畏故【石】
[^18]: 無【大】，無所【石】

問曰：

何等為菩薩四無所畏？

答曰：

一者、一切聞能持故，得諸陀羅尼故，常憶念不忘[^19]故，眾中說法無所畏[^20]故。

[^19]: 故【大】，故故【聖】
[^20]: 故【大】，〔－〕【宋】【元】【明】【宮】

二者、知一切眾生[^21]欲解脫因緣，諸根利鈍，隨其所應而為說法故，菩薩在大眾中說法無所畏。

[^21]: 欲【大】，欲令【石】

三者、不見若東方、南西北方、四維、上下，有來難問，令我不能如法答者。不見如是少許相故，[^22]於眾中說法無所畏。

[^22]: 於【大】，菩薩【聖】

四者、一切眾生聽受問難，隨意如法答，能巧斷一切眾生疑故，菩薩在大眾中說法無所畏。

[^*6-10]【經】

[^*6-10]: 【經】【大】*，〔－〕【宋】【宮】【聖】*

過諸魔[^23]事。

[^23]: 事【大】，事者【宋】【宮】【聖】【石】

[^*8-10]【論】

[^*8-10]: 【論】【大】*，〔－〕【宮】【聖】【石】*

魔有四種：一者煩惱魔，二者[^24]陰魔，三者死魔，四者他化自在天子魔。

[^24]: 陰【大】，眾【石】

是諸菩薩得菩薩道故，破煩惱魔；得法身故，破陰魔；得道、得法[^25]性身故，破死魔；常一心故，一切處心不著故，入不動三昧故，破他化自在天子魔。以是故，說「過諸魔事」。

[^25]: 性【大】，〔－〕【宮】【聖】

復次，是「般若波羅蜜·覺魔品」中，佛自說魔業、魔事。是魔業、魔事盡已過故，是名「已過魔事」。

復次，除諸法實相，餘殘一切[^26]法，盡名為魔。如諸煩惱、結、使，欲、縛、取、[^27]纏，陰、[^28]界、入，魔王、[^29]魔民、魔人。如是等盡名[^30]為魔。

[^26]: 法【大】，法是【石】
[^27]: 纏陰界入【大】，縛眾入界【石】
[^28]: 界入【大】，入界【聖】
[^29]: 魔民魔人【大】，魔人魔民【聖】
[^30]: 為【大】，〔－〕【石】

問曰：

何處說欲縛等諸結使名[^31]為魔？

[^31]: 為【大】，〔－〕【宋】【元】【明】【宮】

答曰：

「雜[^32]法藏經」中，佛說偈語魔王：

[^32]: 法【大】，〔－〕【宋】【元】【明】【宮】【石】

> 「欲是汝初軍，憂愁軍第二，  
> 飢渴軍第三，愛軍[^33]為第四、  
> 第五[^34]眠睡軍，怖畏軍第六，  
> 疑為第七軍，含毒軍第八，  
第九軍利養、　　著虛妄名聞，
第十軍自高、　　輕慢於他人。
> 汝軍等如是，一切世間人，  
> 及諸一切天，無能破之者。  
> 我以智慧箭，修定智慧力，  
> 摧破汝魔軍，如坏瓶沒水。  
> 一心修智慧，以度於一切；  
> 我弟子精進，常念修智慧，  
> 隨順如法行，必得至涅槃。  
> 汝雖不欲放，到汝不到處！」  
> 是時魔王聞，愁[^35]憂[^36]即滅去；  
> 是魔惡部黨，亦復沒不[^37]現！

[^33]: 為【大】，在【宋】【元】【明】【宮】
[^34]: 眠睡【大】，睡眠【石】
[^35]: 憂【大】，愛【元】【明】
[^36]: 即滅【大】，而退【聖】
[^37]: 現【大】，見【聖】

是名諸結使魔。

問曰：

五[^38]眾、十八界、十二入，何處說是魔？

[^38]: 眾【大】，陰【石】

答曰：

[^39]莫拘羅山中，佛教弟子羅陀：「色眾是魔，受、想、行、識亦如是。」

[^39]: 莫【大】，真【石】

復次，[^40]若欲作未來世[^41]色身，是為動處；若欲作無色身，是亦為動處；若欲作有想、無想、非有想非無想身，是為一切動處。動是魔縛，不動則不縛，從惡得脫。[^42]此中說眾、界、入，[^43]是魔。自在天子魔、魔民、魔人即是魔，不須說。

[^40]: 若【大】，若有【聖】
[^41]: 色【大】，作色【宋】【元】【明】【宮】
[^42]: 此【大】，是【石】
[^43]: 是【大】，〔－〕【聖】【石】

問曰：

何以名魔？

答曰：

奪慧命，壞道法功德善本，是故名為魔。諸外道[^44]人輩言：是名欲主，亦名華箭，亦名五箭[^45](丹本注云：五欲箭也)，破種種善事[^46]故。佛法中名為魔羅，是業是事，名為魔事。[^47]是何等魔事？如〈覺魔品〉中說。

[^44]: 人輩【大】，〔－〕【石】
[^45]: (丹本注云五欲箭也)【大】，五情箭【聖】，（（五欲箭））三字夾註【石】，〔丹本注云五欲箭也〕八字－【宋】【元】【明】【宮】
[^46]: 故【大】，〔－〕【宋】【元】【明】【宮】
[^47]: 是【大】，〔－〕【聖】

復次，人展轉世間受苦樂，結使因緣，亦魔王力因緣；是魔名諸佛[^48]怨讎，一切聖人賊，破一切逆流人事，不喜涅槃，是名魔。

[^48]: 怨讎【大】，怨家讎【聖】，怨家【石】

是魔有三事：戲笑語言、歌舞邪視，如是等從愛生；縛打鞭拷、刺割[^1]斫截，如是等從瞋生；炙身、自凍、拔髮、自餓、入火、赴淵、投巖，如是等從[^2]愚癡生。

[^1]: 斫【大】，破【石】
[^2]: 愚【大】，〔－〕【石】

[^3]有大過失不[^4]淨，染著世間，皆是魔事。憎惡[^5]利益，不用涅槃及涅槃道，亦是魔事。沒大苦海，不自覺知。如是等無量，皆是魔事。

[^3]: 有【CB】【麗-CB】【石】，又【大】
[^4]: 淨【大】，淨而【聖】【宮】
[^5]: 利益不用【大】，〔－〕【石】，無益不用【宋】【元】【明】，不用【宮】

已棄已捨，是為「過諸魔事」。

[^*6-11]【經】

[^*6-11]: 【經】【大】*，〔－〕【宋】【宮】【聖】*

一切業障悉得解[^6]脫。

[^6]: 脫【大】，脫者【宋】【宮】【聖】【石】

[^*8-11]【論】

[^*8-11]: 【論】【大】*，〔－〕【宮】【聖】【石】*

一切惡[^7]業得解脫，是名「業障得解脫」。

[^7]: 業【大】，業障【聖】

問曰：

若三種障：煩惱障、業障、報障；何以捨二障，但說業障？

答曰：

三障中業力最大故；[^8]積集諸業乃至百千萬劫中，不失、不燒、不壞，與果報[^9]時不[^10]亡。

[^8]: 積集諸業【大】，諸業積集【聖】【石】
[^9]: 時【大】，合時【宋】【元】【明】
[^10]: 亡【大】，忘【宋】【元】【明】【聖】【宮】

是[^11]諸業能[^12]久住，和合[^13]時與果報；如穀草子在地中，得時節而生，不失不壞。

[^11]: 諸【大】，〔－〕【聖】
[^12]: 久【大】，久久【聖】
[^13]: 時【大】，〔－〕【聖】

是諸佛一切智，第一尊重，如須彌山王，尚不能轉是諸業，何況[^14]凡人！如偈說：

[^14]: 凡【大】，拎凡【聖】

> 「生死輪載人，諸煩惱結[^15]使，  
> 大力自在轉，無人能禁止。  
> 先世業自作，轉為種種形，  
> 業力[^16]最為大，[^17]世間中無比！  
> 先世業自在，將人受果報，  
> 業力故[^18]輪轉，生死海中迴。  
> 大海水乾竭，須彌山地盡，  
> 先世因緣業，不燒亦不[^19]盡。  
> 諸業久和集，造者自逐去，  
> 譬如[^20]責物主，追[^21]逐人不置。  
> 是諸業果報，無有能轉者，  
> 亦無逃避處，非求哀可[^22]免。  
> 三界中眾生，追之不暫離，  
> 如[^23]珂梨[^24]羅剎，是業佛所說。  
> 如風不入實，水流不[^25]仰行，  
> 虛空不受[^26]害，無業亦如是。  
> 諸業無量力，不[^27]逐非造者；  
> 果報時節來，不[^28]亡亦不失。  
> 從地飛上天，從天入雪山，  
> 從雪山入海，一切處[^29]不離。  
> 常恒隨逐我，無一時相捨；  
> 直至無失時，如星流趣月。」

[^15]: 使【大】，業【宋】【元】【明】【宮】【聖】
[^16]: 最為【大】，為最【宋】【元】【明】【宮】【聖】【石】
[^17]: 世間【大】，世界【宋】【元】【明】【宮】【聖】
[^18]: 輪轉【大】，轉輪【石】
[^19]: 盡【大】，滅【聖】
[^20]: 責【大】，債【宋】【元】【明】【宮】
[^21]: 逐【大】，遂【聖】【石】
[^22]: 免【大】，勉【聖】
[^23]: 珂【大】，阿【聖】
[^24]: 羅剎【大】，羅剌【宋】【明】【宮】，羅刺【元】，刺遂【聖】【石】
[^25]: 仰【大】，作【聖】
[^26]: 害【大】，苦【宮】
[^27]: 逐【大】，遂【石】
[^28]: 亡【大】，忘【宋】【元】【明】【宮】【聖】【石】
[^29]: 不離【大】，常隨【聖】【石】

以是故說「一切諸業障悉得解脫」。

[^*6-12]【經】

[^*6-12]: 【經】【大】*，〔－〕【宋】【宮】【聖】*

巧說因緣[^30]法。

[^30]: 法【大】，法者【宋】【宮】【聖】【石】

[^*8-12]【論】

[^*8-12]: 【論】【大】*，〔－〕【宮】【聖】【石】*

十二因緣生[^31]法，種種法門能巧說煩惱、業、事[^32]法，次第展轉相續生，是名十二因緣。是中無明、愛、取三事，名煩惱；行、有二事，名[^33]為業；餘七分，名[^34]為體事。

[^31]: 法【大】，法者【石】
[^32]: 法【大】，〔－〕【宋】【元】【明】【宮】【聖】
[^33]: 為【大】，〔－〕【宋】【元】【明】【宮】
[^34]: 為體【大】，〔－〕【宋】【元】【明】【明】

是十二因緣，初二過去世攝，後二未來世攝，中八現前世攝。

是略說三事：煩惱、業、苦。是三事展轉更互為因緣：是煩惱業因緣，業苦因緣，苦苦因緣，苦煩惱因緣，煩惱業因緣，業苦因緣，苦苦因緣，是名展轉更互為因緣。

過去世一切煩惱，是名「無明」。

從無明生業，能作世界果，故名為「行」。

從行生垢心，初身因，如犢子識母，自相識故，名為「識」。

是[^35]識共生無色四陰，及[^36]是所住色，是名「名色」。

[^35]: 識【大】，諸識【石】
[^36]: 是所住【大】，四陰住所【聖】

是名色中生眼等六情，是名「六入」。

情、塵、識合，是名為「觸」。

從觸生「受」。

受中心著，是名「[^37]渴愛」。

[^37]: 渴【大】，〔－〕【聖】

渴愛因緣求，是名「取」。

從取後世因[^38]緣業，是名「有」。

[^38]: 緣【大】，〔－〕【宋】【元】【明】【宮】【聖】

從有還受後世五眾，是名「生」。

從生五[^39]眾熟壞，是名「老死」。

[^39]: 眾【大】，陰【聖】

[^40]老死生憂、悲、哭、泣，種種愁惱，眾苦和合集。

[^40]: 老【大】，者【宮】

若一心觀諸法實相清淨，則無明盡，無明盡故行盡，乃至眾苦和合集皆盡。

是十二因緣相，如是能方便不著邪見，為人演說，是名為「巧」。

復次，是十二因緣觀中，斷法愛，心不著，知實相，是名為「巧」。如[^41]彼「般若波羅蜜·不可盡品」中，佛告須菩提：「癡如虛空不可盡，行如虛空不可盡，乃至眾苦和合集如虛空不可盡。菩薩當作是知！作是知者，為捨癡際，應無所入。作是觀十二[^42]因緣起者，則為坐道場，得薩婆若。」

[^41]: 彼【大】，說【宋】【元】【明】【宮】【聖】【石】
[^42]: 因【大】，〔－〕【聖】

[^*6-13]【經】

[^*6-13]: 【經】【大】*，〔－〕【宋】【宮】【聖】*

從阿僧祇劫[^43]已來，發大誓[^44]願。

[^43]: 已【大】，以【聖】【石】
[^44]: 願【大】，願者【宋】【宮】【聖】【石】

[^*8-13]【論】

[^*8-13]: 【論】【大】*，〔－〕【宮】【聖】【石】*

「阿僧祇」義，〈菩薩義品〉中已說。

「劫」義，佛譬喻說：「四[^45]千里石山，有長壽人百歲過，持細[^46]軟衣一來拂拭，令是大石山盡，劫故未盡。四[^*45-1]千里大城，滿中芥子，不概令平；有長壽人百歲過，一來取一芥子[^47]去，芥子盡，劫故不盡。」

[^45]: 千【大】*，十【宋】*【元】*【明】*
[^46]: 軟【大】*，濡【聖】【石】*
[^*45-1]: 千【大】*，十【宋】*【元】*【明】*
[^47]: 去【大】，〔－〕【宋】【元】【明】【宮】

菩薩如是無數劫，發大正願度脫眾生。「願」名大心要誓，必度一切眾生，斷諸結使，成阿耨多羅三藐三菩提，是名為「[^48]願」。

[^48]: 願【大】，願也【聖】

[^*6-14]【經】

[^*6-14]: 【經】【大】*，〔－〕【宋】【宮】【聖】*

顏色和悅，常先問訊，所語不[^49]麁。

[^49]: 麁【大】，麁者【宋】【宮】【聖】【石】

[^*8-14]【論】

[^*8-14]: 【論】【大】*，〔－〕【宮】【聖】【石】*

瞋恚本拔故，嫉妬除故，常修大慈、大悲、大[^50]喜故，四種邪語斷故，得顏色和悅。

[^50]: 喜【大】，喜大捨【宋】【元】【明】【宮】

如偈說：

> 「若見乞道人，能以四種待：  
> 初見好眼視，迎逆敬問訊，  
> 床座好供養，充滿施所欲；  
> 布施心如是，佛道如在掌。  
> 若能除四種，口過妄語毒，  
> 兩舌、惡、綺語，得大美果報。  
> 善[^*46-1]軟人求道，欲度諸眾生，  
> 除四邪口業，[^1]譬如馬有轡！」

[^*46-1]: 軟【大】*，濡【聖】【石】*
[^1]: 譬如馬有轡【大】，如馬四種轡【聖】，譬馬四種轡【石】

[^*6-15]【經】

[^*6-15]: 【經】【大】*，〔－〕【宋】【宮】【聖】*

於大眾中得無所[^2]畏。

[^2]: 畏【大】，畏者【宮】

[^*8-15]【論】

[^*8-15]: 【論】【大】*，〔－〕【宮】【聖】【石】*

大德故，堅實功德智慧故，得最[^3]上辯陀羅尼故，於大眾中得無所畏。

[^3]: 上【大】，〔－〕【宮】【石】

如偈說：

> 「內心智德薄，外善以美言；  
> 譬如竹無內，但示有其外。  
> 內心智德厚，外善以[^4]法言；  
> 譬如妙金剛，中外力具足。」

[^4]: 法【大】，語【聖】

復次，無畏法成就故，端[^5]正、貴族、大力，持戒、禪定、智慧、語議等皆成就，是故無所畏。以是故，於大眾中無所畏。

[^5]: 正【大】，政【聖】

如偈說：

> 「少德無智慧，不應處高座，  
> 如豺見師子，竄伏不敢出。  
> 大智無所畏，應處師子座，  
> 譬如師子吼，眾獸皆怖畏！」

無量無邊智慧[^6]福德力集，故無所畏。

[^6]: 福德【大】，功德【石】

如偈說：

> 「若人滅眾惡，乃至無小罪，  
> 如是大德人，無願而不滿。  
> 是人大智慧，世界中無惱，  
> 是故[^7]如此人，生死涅槃一。」

[^7]: 如【大】，此【宮】

復次，獨得菩薩無所畏故，如「毘那婆那王經」中說。菩薩獨得四無所畏，如先說。

[^*6-16]【經】

[^*6-16]: 【經】【大】*，〔－〕【宋】【宮】【聖】*

無數億劫說法巧[^8]出。

[^8]: 出【大】，出者【宋】【宮】【聖】【石】

[^*8-16]【論】

[^*8-16]: 【論】【大】*，〔－〕【宮】【聖】【石】*

不放逸等諸善根，自身好修。是諸菩薩，非一世、二、三、[^9]四[^10]世，乃至無量阿僧祇劫集功德智慧。如偈說：

[^9]: 四【大】，〔－〕【元】【明】
[^10]: 世【大】，〔－〕【宋】【宮】【聖】

> 「為眾生故發大心，若有不敬[^11]生慢者，  
> 其罪甚[^12]大不可說，何況而復加惡[^13]心！」

[^11]: 生【大】，大【宋】【宮】，而【元】【明】【聖】【石】
[^12]: 大【大】，重【石】
[^13]: 心【大】，者【宋】【元】【明】【宮】【聖】【石】

復次，是菩薩無數無量劫中，修身、修戒、修心、修慧，生滅、縛解、[^14]逆順中，自了了[^15]知諸法實相。

[^14]: 逆順【大】，〔－〕【宋】【元】【明】【宮】
[^15]: 知【大】，知解【聖】【石】

有三種解：聞解、義解、得解。種種說法門中無所罣礙，[^16]皆得說法方便、智慧波羅蜜。是諸菩薩所[^17]說，如聖人[^18]說，皆應信受。如偈說：

[^16]: 皆【大】，〔－〕【宋】【元】【明】【宮】
[^17]: 說【大】，〔－〕【元】【明】
[^18]: 說【大】，語【宋】【元】【明】【宮】【聖】【石】

> 「有慧無多聞，是不知實相；  
> 譬如大闇中，有目無所見。  
> 多聞無智慧，亦不知實[^19]義；  
> 譬如大明中，有燈而無目。  
> 多聞利智慧，是所說應受。  
> 無[^20]慧亦無[^21]明，是名人身牛。」

[^19]: 義【大】，相【宋】【元】【明】【宮】
[^20]: 慧【大】，聞【宋】【元】【明】【宮】【聖】
[^21]: 明【大】，智【宋】【元】【明】【宮】【聖】

問曰：

應言無數億劫巧說法，復何以言「出」？

答曰：

於無智人中及弟子中說法易，若多聞利智善論議人中說法難。

若小智法師，是中退縮；若大學多聞問難中大膽[^22]欣豫，一切眾中有大威德。如「[^23]天會經」中偈說：

[^22]: 欣豫【大】，歡喜【聖】【石】
[^23]: 天【大】，大【聖】【石】

> 「面目齒光明，普照於大會；  
> 映奪諸天光，種種皆不現。」

以是故，名為「無數億劫巧說法中能得出」。

[^24]大智度論卷第五

[^24]: （大智…五）七字【大】，大智論釋初品中摩訶薩第六下訖第七菩薩功德大智論卷第五【聖】，大智度經論卷第五【石】

