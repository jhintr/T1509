[^32]大智度論釋發趣品第二[^33]十(卷四十九)

[^32]: （大智…九）十五字【大】，大智度經論卷第四十九釋第十九品上【聖】，摩訶般若波羅蜜品第十九發趣品卷五十一【石】
[^33]: 十【大】，十品【宮】

【經】

佛告須菩提：「汝問：『云何菩薩摩訶薩大乘發趣？』若菩薩摩訶薩行六波羅蜜時，從一地至一地，是名菩薩摩訶薩大乘發趣。」

須菩提白佛言：「世尊！云何菩薩摩訶薩從一地至一地？」

佛言：「菩薩摩訶薩知一切法無來去相，亦無有法若來若去，若至若不至，諸法相不滅故。菩薩摩訶薩於諸地不念、不思惟而修治地業，亦不見地。何等菩薩摩訶薩治地業？菩薩摩訶薩住初[^1]地時，行十事：一者、深心堅固，[^2]是不可得故；二者、於一切眾生中等心，眾生[^3]不可得故；三者、[^4]布施，與人、受人不可得故；四者、[^5]親近善知識，亦不自高；五者、求法，一切法不可得故；六者、常出家，家不可得故；七者、愛樂佛身，相好不可得故；八者、演出法教，諸法分別不可得故；九者、[^6]破憍慢法，生慧不可得故；十者、實語，諸語不可得故。菩薩摩訶薩如是初地中住，修治十事治地業。

[^1]: 地【大】，〔－〕【聖】
[^2]: 是不可【大】，用無所【石】
[^3]: 不可【大】，以無所【石】
[^4]: 布施【大】，捨心【宋】【元】【明】【宮】【聖】
[^5]: 親【大】，〔－〕【宋】【宮】【聖】
[^6]: 破【大】，破於【石】

「復次，須菩提！菩薩摩訶薩住[^7]二地中，常念八法。何等八？一者、戒清淨，二者、知恩報恩，三者、住[^8]忍辱，四者、受歡喜，五者、不捨一切眾生，六者、入大悲心，七者、信師恭敬諮受，八者、勤求諸波羅蜜。須菩提！是名菩薩摩訶薩住[^*7-1]二地中，應滿足八法。

[^7]: 二【大】*，第二【石】*
[^8]: 忍辱【大】，忍辱力【宋】【元】【明】【宮】【石】
[^*7-1]: 二【大】*，第二【石】*

「復次，須菩提！菩薩摩訶薩住三地中行五法。何等五？一者、多學問無厭足，二者、淨法施亦不自高，三者、[^9]莊嚴佛國土亦不自高，四者、[^10]受世間無量勤苦不以為厭，五者、住慚愧處。須菩提！是名菩薩摩訶薩住[^11]三地中應滿足五法。

[^9]: 莊嚴【大】，淨【石】
[^10]: 受【大】，愛【聖】
[^11]: 三【大】，第三【石】

「復次，須菩提！菩薩摩訶薩住四地中應受行不捨十法。何等十？一者、不捨阿練若住處，二者、少欲，[^12]三者、知足，[^13]四者、不捨頭陀功德，[^14]五者、不捨[^15]戒，[^16]六者、穢[^17]惡諸欲，[^18]七者、厭世間心，[^19]八者、捨一切所有，[^20]九者、心不[^21]沒，十者、不惜一切物。須菩提！[^22]是名菩薩摩訶薩住第四地中不捨十法。

[^12]: 三者【大】，〔－〕【宋】【宮】
[^13]: 四【大】，三【宋】【宮】
[^14]: 五【大】，四【宋】【宮】
[^15]: 戒【大】，戒不取戒相【宋】【元】【明】【宮】
[^16]: 六【大】，五【宋】【宮】
[^17]: 惡【大】，污【宋】【元】【宮】
[^18]: 七【大】，六【宋】【宮】
[^19]: 八【大】，七【宋】【宮】
[^20]: 九【大】，八【宋】【宮】
[^21]: 沒【大】，沒九者不生二識處【宋】【宮】
[^22]: 是名【大】，是為【宋】【宮】，名【聖】

「復次，須菩提！菩薩摩訶薩住五地中遠離十二法。何等十二？一者、遠離親白衣，二者、遠離比丘尼，三者、遠離慳惜他家，四者、遠離無益談[^23]處，五者、遠離瞋恚，六者、遠離自大，七者、遠離蔑人，八者、遠離十不善道，九者、遠離大慢，十者、遠離自用，十一者、遠離顛倒，十二者、遠離婬、怒、癡。須菩提！是[^24]為菩薩摩訶薩住[^25]五地中遠離十二事。

[^23]: 處【大】，說【宋】【明】【宮】
[^24]: 為【大】，名【元】【明】
[^25]: 五【大】，第五【石】

「復次，須菩提！菩薩摩訶薩住六地中當具足六法。何等六？所謂六波羅蜜。復有六法所不應為。何等六？一者、不作聲聞、辟支佛意，二者、布施不應生憂心，三者、見有所索心不沒，四者、所有物布施，五者、布施之後心不悔，六者、不疑深法。須菩提！是名菩薩摩訶薩住[^26]六地中應滿具六法，遠離六法。

[^26]: 六【大】，第六【石】

「復次，須菩提！菩薩摩訶薩住七地中二十法所不應著。何等二十？一者、不著我，二者、不著眾生，三者、不著壽命，四者、不著眾數乃至知者見者，五者、不著斷見，六者、不著常見，七者、不應作相，八者、不應作因見，九者、不著名色，十者、不著五眾，十一者、不著十八界，十二者、不著十二入，十三者、不著三界，十四者、不作著處，十五者、不作所期處，十六者、不作依處，十七者、不著依佛見，十八者、不著依法見，十九者、不著依僧見，二十者、不著依戒見。是二十法所不應著。

「復有二十法應具足滿。何等二十？一者、具足空，二者、無相證，三者、知無作；四者、三分清淨；五者、一切眾生中[^27]具足慈悲智；六者、不念一切眾生；七者、一切法等觀，[^28]是中[^29]亦不著；八者、知諸法實相，是事亦不念；九者、無生[^30]法忍，十者、無生智；十一者、說諸法一相；十二者、破分別相；十三者、轉憶想；十四者、轉見；十五者、轉煩惱；十六者、等定慧地；十七者、調意；十八者、心寂滅；十九者、無礙智；二十者、不染愛。須菩提！是名菩薩摩訶薩住[^31]七地中應具足二十法。

[^27]: 具足慈悲智【大】，慈悲智具足【石】
[^28]: 是【大】，見【聖】
[^29]: 亦【大】，亦復【石】
[^30]: 法忍【大】，忍法【宋】【元】【明】【宮】【聖】
[^31]: 七【大】，第七【石】

「復次，須菩提！菩薩摩訶薩住八地中應具足五法。何等五？順入眾生心；遊戲諸神通；[^32]觀諸佛國；如所見佛國，自莊嚴其國；如實觀佛身，自莊嚴佛身；是[^33]名五法具足滿。

[^32]: 觀【大】，見【石】
[^33]: 名【大】，〔－〕【宋】【宮】【聖】

「復次，須菩提！菩薩摩訶薩住八地中復具足五法。何等五？知上下諸根，淨佛[^34]世界，入如幻三昧，常入三昧，隨眾生所應善根受身。須菩提！是為菩薩摩訶薩住[^35]八地中具足五法。

[^34]: 世界【大】*，國土【石】*
[^35]: 八【大】，第八【石】

「復次，須菩提！菩薩摩訶薩住九地中應具足十二法。何等十二？受無邊世界所度之分，菩薩得如[^36]是願，知諸天、龍、夜叉、[^37]犍闥婆語而為說法，處胎成就，[^38]家成就，[^39]所生成就，姓成就，眷屬成就，出生成就，出家成就，莊嚴佛樹成就，一切諸善功德成滿具足。須菩提！是名菩薩摩訶薩住[^40]九地中應具足十二法。

[^36]: 是【大】，所【石】
[^37]: 犍【大】，揵【宋】【元】【明】【宮】
[^38]: 家【大】，生【宋】【元】【明】【宮】
[^39]: 所生【大】，家【宋】【元】【明】【宮】
[^40]: 九【大】，第九【石】

「須菩提！十地菩薩當知如佛。」

爾時，慧命須菩提白佛言：「世尊！云何菩薩摩訶薩深心治地業？」

佛言：「菩薩摩訶薩應薩婆若心，集[^41]諸善根，是名菩薩摩訶薩深心治地業。」

[^41]: 諸善【大】，一切善業【石】

「云何菩薩於一切眾生中等心？」

佛言：「若菩薩摩訶薩應薩婆若心，生四無量心，所謂慈、悲、喜、捨。是名於一切眾生中等心。」

「云何菩薩修布施？」

佛言：「菩薩施與一切眾生無所分別，是名修布施。」

「云何菩薩親近善知識？」

佛言：「能教入薩婆若中住，如是善知識，親近、諮受、恭敬、供養，是名親近善知識。」

「云何菩薩求法？」

佛言：「若菩薩應薩婆若心求法，不墮聲聞、辟支佛地，是名求法。」

「云何菩薩常出家治地業？」

佛言：「菩薩世世不雜心，佛法中[^1]出家，無能障礙者，是名常出家治地業。」

[^1]: 出家無能障【大】，家【聖】

「云何菩薩愛樂佛身治地業？」

佛言：「若菩薩見佛身相，乃至阿耨多羅三藐三菩提，終不離念佛，是名愛樂佛身治地業。」

「云何菩薩演出法教治地業？」

佛言：「菩薩，若[^2]佛現在、若佛滅度後，為眾生說法，初、中、後善，妙義好語，淨潔[^3]純具，所謂修[^4]妬路乃至[^5]優婆提舍，是名演出法教治地業。」

[^2]: 佛現在【大】，現在佛【宋】【元】【明】【宮】【聖】
[^3]: 純具【大】，具滿【宮】
[^4]: 妬【大】，始【聖】，姤【石】
[^5]: 優婆【大】，優波【宋】【元】【明】【宮】【聖】，憂波【石】

「云何菩薩破於憍慢治地業？」

佛言：「菩薩破是憍慢故，終不生下賤[^6]家，是[^7]名破於憍慢治地業。」

[^6]: 家【大】，處【石】
[^7]: 名【大】，名菩薩【宋】【元】【明】【宮】

「云何菩薩實語治地業？」

佛言：「菩薩如所說，[^8]隨說行，是名實語治地業。

[^8]: 隨說【大】，如所【宋】【元】【明】【宮】【聖】

「是為菩薩摩訶薩[^9]住初地中，[^10]修行十事治地業。」

[^9]: 住初【大】，初住【宋】【宮】【聖】
[^10]: 修行【大】，應修行【石】

[^11]【論】

[^11]: 【論】釋曰【大】，論者言【宋】【宮】【聖】，論論者言【元】【明】

釋曰：

須菩提上問「摩訶衍」，佛種種答「摩訶衍相」；[^12]上又問「發趣大乘」者，今答「發趣大乘相」。菩薩摩訶薩乘是乘，知一切法從本已來不來不去、無動無發，法性常住故；又以大悲心故、精進波羅蜜故、方便力故，還修諸善法；更求勝地而不取地相，亦不見此地。

[^12]: 上又【大】，又上【石】

問曰：

應答「發趣大乘」，何以說「發趣地」？

答曰：

大乘即是地。地有十分，從初地至二地，是名「發趣」；譬如乘馬趣象，捨馬乘象，乘象趣龍，捨象乘龍。

問曰：

此中是何等十地？

答曰：

地有二種：一者、但菩薩地，二者、共地。共地者，所謂乾慧地乃至佛地。但菩薩地者，歡喜地、離垢地、有光地、增[^13]曜地、難勝地、現在地、深入地、不動地、善[^14]根地、法雲地。此地相，如「十地[^15]經」中廣說。

[^13]: 曜【大】，耀【石】
[^14]: 根【大】，相【宋】【元】【明】【宮】
[^15]: 經【大】，論【宋】【元】【明】【宮】

入初地菩薩應行十法：深心乃至實語。

須菩提雖知，為斷眾生疑故，問世尊：「云何是深心？」佛答：「應薩婆若心，集諸善根。」

「薩婆若心」者，菩薩摩訶薩初發阿耨多羅三藐三菩提意，作是願：「我於未來[^16]世當作佛！」是阿耨多羅三藐三菩提意，即是應薩婆若心。「應」者，繫心願我當作佛。若菩薩利根，大集福德，諸煩惱薄，過去罪業少，發意即得深心。「深心」者，深[^17]樂佛道，[^18]世世於世間心薄。是名「應薩婆若心」。所作一切功德，若布施、若持戒、若修定等，不求今世後世福樂、壽命、安隱，但為薩婆若。譬如慳貪人無[^19]因緣，乃至一錢不施，貪惜積聚，但望增長；菩薩亦如是，福德若多若少，不向餘事，但愛惜積[^20]集，向薩婆若。

[^16]: 世【大】，〔－〕【聖】
[^17]: 樂【大】，淨樂【聖】
[^18]: 世世【大】，〔－〕【聖】
[^19]: 因【大】，恩【聖】
[^20]: 集【大】，聚【石】

問曰：

是菩薩未知薩婆若，不得其味，云何能得深心？

答曰：

我先已說：此人若利根，諸煩惱薄，[^21]福德[^22]純厚，不樂世間，雖未聞讚歎大乘，猶不樂世間，何況已聞！如摩訶[^23]迦葉，[^24]娶金色女為妻，心不[^25]愛樂，棄捨出家。又如耶舍長者子，中夜見眾[^26]婇女皆如死[^27]狀，捨直十萬兩金寶[^28]屐於水岸邊，直[^29]渡趣佛。如是等諸貴人、國王，厭捨五欲者無數，何況菩薩聞說佛道種種功德因緣，而不即時發心深入！如後「==薩陀波[^30]崙品==」中，長者女聞讚歎佛功德，即時捨家，詣曇無竭所。

[^21]: 福【大】，功【石】
[^22]: 純【大】*，淳【宋】【元】【明】【宮】【聖】【石】*
[^23]: 迦【大】，〔－〕【聖】
[^24]: 娶【大】，聚【聖】
[^25]: 愛樂【大】，樂愛【宋】【宮】
[^26]: 婇【大】，綵【聖】
[^27]: 狀【大】，拔【石】
[^28]: 屐【大】，履【聖】
[^29]: 渡【大】，度【聖】
[^30]: 崙【大】，淪【聖】

復次，信等五根成就[^*22-1]純熟故，能得是深心。譬如小兒，眼等五情根未成就故，不別五塵，不識好醜；信等五根[^31]未成就，亦復如是，不識善惡，不知縛解，[^32]愛樂五欲，[^33]沒於邪見。信等五根成就者，乃能識別善惡。十善道、聲聞法猶尚愛樂，況無上道而不深念！初發無上道心，已於世間最上，何況成就！

[^*22-1]: 純【大】*，淳【宋】【元】【明】【宮】【聖】【石】*
[^31]: 未【大】，來【聖】
[^32]: 愛【大】，受【聖】
[^33]: 沒【大】，復【聖】

復次，菩薩始得般若波羅蜜氣味故，能生深心。如人閉在幽闇，微隙見光，心則踊躍，作[^34]是念言：「眾人獨得見如是光明！」欣悅愛樂，即生深心，念是光明，方便求出！菩薩亦如是，宿業因緣故，閉在十[^35]二入無明黑闇獄中，所有知見，皆是虛妄；聞般若波羅蜜，少得氣味，深念薩[^36]婆若：「我當云何於此六情獄得出，如諸佛聖人？」

[^34]: 是念【大】，念【宋】【元】【明】【宮】，是語【石】
[^35]: 二【大】，方【聖】
[^36]: 婆【大】，波【聖】

復次，發阿耨多羅三藐三菩提[^37]心，隨願所行，以是故生深心。

[^37]: 心【大】，〔－〕【宋】【元】【明】【宮】【聖】【石】

「深心」者，一切諸法中愛，無如愛薩婆若；一切眾生中愛，無如愛佛。又深入悲心，利益眾生。如是等名深心相，初地菩薩應常行是心。

「於一切眾生等心」者，菩薩得是深心已，等心於一切眾生。眾生常情，愛其所親，惡其所憎；菩薩得深心故，怨親平等，視之無二。

此中佛自說：「等心者，四無量心是。」菩薩見眾生[^38]受樂，則生慈、喜心，作是願：「我當令一切眾生皆得佛樂！」若見眾生受苦，則生悲心愍之，作是願：「我當拔一切眾生苦！」若見不苦不樂眾生，則生捨心，作是願：「我當令眾生捨愛憎心！」四無量心餘義，如先說。

[^38]: 受【大】，愛【宋】【元】【明】

「捨心」者，捨有二種：一者、捨[^39]財行施，二者、捨結得道。此以除慳為捨，與第二捨結[^40]作因緣；至七地中乃能捨結。

[^39]: 財【大】，則【聖】
[^40]: 作【大】，行【聖】

問曰：

捨相有種種：內外、輕重，財施、法施，世間、出世間等，佛何以故但說無分別憶想出世間施？

答曰：

布施雖有種種相，但說大者不取相。

復次，佛於一切法不著，亦以此教菩薩布施，令如佛法不著。此中應廣說無分別布施；餘布施相，處處已種種說。

「近善知識」義，如先說。

「求法」者，「法」有三種：一者、諸法中無上，所謂涅槃；二者、得涅槃方便——八聖道；三者、一切善語、實語助八聖道者，所謂八萬四千法眾，十二部經，四藏——所謂阿含、阿毘曇、毘[^1]尼、雜藏，「摩訶般若波羅蜜」等諸摩訶衍經，皆名為「法」。

[^1]: 尼【大】，泥【宮】，尸【聖】

此中「求法」者，書寫、[^2]誦讀、正憶念，如是等，治眾生心病故，集諸法藥，不惜身命。

[^2]: 誦讀【大】，讀誦【元】【明】

如釋迦[^3]文佛，本為菩薩時，名曰樂法。時世無佛，不聞善語，四方求法，精勤不懈，了不能得。爾時，魔變作婆羅門而語之言：「我有佛所說一偈，汝能以皮為紙，以骨為筆，以血為[^4]墨，書寫此偈，當以與汝！」樂法即時自念：「我世世喪身無數，不得是利。」即自剝皮曝之令乾，欲書其偈，魔便滅身。是時，佛知其至心，即從下方[^5]踊出，為說深法，即得無生法忍。

[^3]: 文【大】*，牟【聖】*
[^4]: 墨【大】，默【石】
[^5]: 踊【大】，涌【宋】【元】【明】【宮】

又如薩陀波崙苦行求法。如釋迦[^*3-1]文菩薩，五百釘釘身，為求法故。又如金堅王割身五百處為燈炷；投巖、入火。如是等種種苦行難行，為眾生求法。

[^*3-1]: 文【大】*，牟【聖】*

復次，佛自說求法相：「為薩婆若，不[^6]墮聲聞、辟支佛地。」

[^6]: 墮【大】*，隨【聖】*

「常出家」者，菩薩知在家有種種罪因緣：「我若在家，自不能得行清淨行，何能令人得諸淨行？若隨在家法，則有鞭杖等苦惱眾生；若隨善法行，則破居家法。」籌量二事：「我今不出家者，死時俱亦當捨；今自遠離，福德為大！」

復次，菩薩作是念：「一切國王及諸貴人力勢如天，求樂未已，死強奪之。我今為眾生故捨家，[^7]持清淨戒，求佛道，具足尸羅波羅蜜因緣。」

[^7]: 持清淨【大】，清淨持【石】

此中佛自說：「菩薩世世不雜心出家。」「不雜心」者，不於九十六種道中出家，但於佛道中出家。所以者何？佛道中有二種正見：世間正見、出世間正見故。

「愛樂佛身」者，聞種種讚佛功德：十力、四無所畏、大慈大[^8]悲、一切智慧；又見佛身三十二相、八十種隨形好，放大光明，天人供養，無有厭足。自知：「我當來世，亦當如是。」假令無得佛因緣，猶尚愛樂，何況當得而不愛樂！得是深心愛樂佛故，世世常得值佛。

[^8]: 悲【大】，〔－〕【聖】

「演出法教」者，菩薩如上求法已，為眾生演說。

菩薩在家者，多以財施；出家者，愛佛情重，常以法施。若佛在世、若不在[^9]世，善住持戒，不求名利，等心一切眾生而為說法。

[^9]: 世【大】，世世【石】

讚歎檀義故，名為「初善」；分別讚歎持戒，名為「中善」；是二法果報，若生諸佛國、若作大天，名為「後善」。

復次，見三界、五[^10]受眾身多苦惱，則生厭離心，名為「初善」；棄捨居家，為身離故，名為「中善」；為心離煩惱故，名為「後善」。

[^10]: 受眾【大】，眾受【宋】【宮】

解[^11]說聲聞乘，名為「初善」；說辟支佛乘，名為「中善」；宣暢大乘，名為「後善」。

[^11]: 說【大】，脫【石】

「妙義好語」者，三種語：雖復辭妙而義味淺薄，雖義理深妙而辭不具足，以是故說「妙義好語」。

離三毒垢故，但說正法，不雜非法，是名「清淨」。

八聖道分、六波羅蜜備故，名為「具足」。

修多羅十二部經，如先說。

「破憍慢」者，是菩薩出家、持戒、說法、能斷[^12]眾[^13]疑，或時自恃而生憍慢；是時應作是念：「我剃頭著染衣，持鉢乞食，此是破憍慢法，我云何於中生憍慢？」又此憍慢在人心中則覆沒功德，人所不愛，惡聲流布；後身常生弊惡畜生中，若生人中卑鄙下賤——知是憍慢有如是無量過罪。破是憍慢，為求阿耨多羅三藐三菩提故；如人求財，猶尚謙遜下意，何況求無上道！以破憍慢故，常生尊貴，終不在下賤家生。

[^12]: 眾【大】，眾生【石】
[^13]: 疑【大】，疑惑【聖】【石】

「實語」者，是諸善之本，生天因緣，人所信受。行是實語者，不假布施、持戒、[^14]學問，但修實語，得無量福。實語者，如[^15]說隨行。

[^14]: 學【大】，與【聖】
[^15]: 說隨【大】，實修【石】

問曰：

口業[^16]有四種，何以但說實語？

[^16]: 有【大】，〔－〕【聖】

答曰：

佛法中貴實故，說實餘皆攝；四諦實[^17]故，得涅槃。

[^17]: 故【大】，語【石】

復次，菩薩與眾生共事，惡口、綺語、兩舌，或時[^18]有；妄語罪重故，初地應捨。是菩薩行初地，未能具足行此四業故，但說實語；第二地中則能具足。

[^18]: 有【大】，能有【宋】【元】【明】【宮】【石】

問曰：

初地中何以但說十事？

答曰：

佛為法王，諸法中得自在，知是十法，能成初地；譬如良醫，善知藥草種數，若五、若十，足能破病，是中不應難其多少。(初地竟)

[^*34-1]【經】

[^*34-1]: 【經】【大】*，〔－〕【宋】【宮】【聖】*

「云何菩薩戒清淨？」

「若菩薩摩訶薩不念聲聞、辟支佛心，及諸破戒障佛道法，是名戒清淨。」

「云何菩薩知恩報恩？」

「若菩薩摩訶薩行菩薩道，乃至小恩[^19]尚不忘，何況多！是名知恩報恩。」

[^19]: 尚【大】，常【石】

「云何菩薩住忍辱力？」

「若菩薩於一切眾生無瞋無惱，是名住忍辱力。」

「云何菩薩受歡喜？」

「所謂成就眾生，以此為喜，是名受歡喜。」

「云何菩薩不捨一切眾生？」

「若菩薩念欲救一切眾生故，是名不捨一切眾生。」

「云何菩薩入大悲心？」

「若菩薩如是念：『我為一一眾生故，如恒河沙等劫地獄中受勤苦，乃至是人得佛道、入涅槃。』如是名為[^1]為一切十方眾生忍苦，是名入大悲心。」

[^1]: 為【大】，〔－〕【石】

「云何菩薩信師恭敬諮受？」

「若菩薩於諸師如世尊想，是名信師恭敬諮受。」

「云何菩薩勤求諸波羅蜜？」

「若菩薩一心求諸波羅蜜無異事，是名勤求諸波羅蜜。

「是為菩薩摩訶薩住二地中滿足八法。」

「云[^2]何菩薩摩訶薩多學問無厭足？」

[^2]: 何【大】，何云【石】

「諸佛所說[^3]法，若是[^4]此間世界，若十方世界諸佛所說，盡欲聞持，是[^5]名多學問無厭足。」

[^3]: 法若【大】，若法【聖】
[^4]: 此【大】，〔－〕【宮】【聖】【石】
[^5]: 名【大】，為【石】

「云何菩薩淨法施？」

「[^6]有所法施，乃至不求阿耨多羅三藐三菩提，何況餘事！是名不求名利法施。」

[^6]: 有所【大】，所有【石】

「云何菩薩淨佛[^*34-1]世界？」

[^*34-1]: 世界【大】*，國土【石】*

「以諸善根迴向淨佛[^*34-2]世界，是[^7]名淨佛[^*34-3]世界。」

[^*34-2]: 世界【大】*，國土【石】*
[^7]: 名【大】，名能【石】
[^*34-3]: 世界【大】*，國土【石】*

「云何菩薩受世間無量勤苦不以為厭？」

「諸善根備具故，能成就眾生亦莊嚴佛[^8]界，乃至具足薩婆若，終不疲厭，是名受無量勤苦不以為厭。」

[^8]: 界【大】，國土【石】

「云何菩薩住慚愧處？」

「恥諸聲聞、辟支佛意，是名住慚愧處。

「是為菩薩摩訶薩住三地中滿足五法。」

「云何菩薩不捨[^9]阿蘭若住處？」

[^9]: 阿【大】，〔－〕【聖】

「能過聲聞、辟支佛地，是名不捨阿蘭若住處。」

「云何菩薩少欲？」

「乃至阿耨多羅三藐三菩提尚不欲，何況餘欲！是名少欲。」

「云何菩薩知足？」

「得一切種智，是名知足。」

「云何菩薩不捨頭陀功德？」

「觀諸深法忍，是名不捨頭陀功德。」

「云何菩薩不捨戒？」

「不取戒相，是名不捨戒。」

「云何菩薩穢惡諸欲？」

「欲心不生故，是名穢[^10]惡諸欲。」

[^10]: 惡【大】，〔－〕【石】

「云何菩薩厭世間心？」

「知一切法不作故，是名厭世間心。」

「云何菩薩捨一切所有？」

「不惜內外諸法故，是名捨一切所有。」

「云何菩薩心不沒？」

「二種識處心不生故，是名心不沒。」

「云何菩薩不惜一切物？」

「於一切物不著不念，是名不惜一切物。

「是[^11]為菩薩於四地中不捨十法。」

[^11]: 為【大】，名【石】

「云何菩薩遠離親白衣？」

「菩薩出家所生，從一佛[^12]界至一佛[^*12-1]界，常出家、剃頭、著染衣，是名遠離親白衣。」

[^12]: 界【大】*，國【石】*
[^*12-1]: 界【大】*，國【石】*

「云何菩薩遠離比丘尼？」

「不共比丘尼住，乃至彈指頃亦不生念，是名遠離比丘尼。」

「云何菩薩遠離慳惜他家？」

「菩薩如是思惟：我應安樂眾生，他今助我安樂，云何生慳？是名遠離慳惜他家。」

「云何菩薩遠離無益[^13]談處？」

[^13]: 談處【大】下同，談說【元】【明】下同

「若有談處，或生聲聞、辟支佛心，我當遠離，是名遠離無益談處。」

「云何菩薩遠離瞋恚？」

「不令瞋心、惱心、鬪心得入，是名遠離瞋恚。」

「云何菩薩遠離自大？」

「所謂不見內法故，是名遠離自大。」

「云何菩薩遠離蔑人？」

「所謂不見外法故，是名遠離蔑人。」

「云何菩薩遠離十不善道？」

「是十不善道能障八聖道，何況阿耨多羅三藐三菩提！是名遠離十不善道。」

「云何菩薩遠離大慢？」

「是菩薩不見法可作大慢者，是名遠離大慢。」

「云何菩薩遠離自用？」

「是菩薩不見[^14]是法可自用者，是名遠離自用。」

[^14]: 是【大】，是是【聖】

「云何菩薩遠離顛倒？」

「顛倒處不可得故，是名遠離顛倒。」

「云何菩薩遠離婬、怒、癡？」

「婬、怒、癡處不可見故，是名遠離婬、怒、癡[^15]處。

[^15]: 處【大】，〔－〕【石】

「是為菩薩住五地中遠離十二法。」

「云何菩薩住六地中具足六法？」

「所謂六波羅蜜。諸佛及聲聞、辟支佛，住六波羅蜜中，能度彼岸，是名具足六法。」

「云何菩薩不作聲聞、辟支佛意？」

「作是念：聲聞、辟支佛意，[^16]非阿耨多羅三藐三菩提道。」

[^16]: 非【大】，悲【聖】

「云何菩薩布施不生憂心？」

「作是念：此非阿耨多羅三藐三菩提道。」

「云何菩薩見有所索心不沒？」

「作是念：此非阿耨多羅三藐三菩提道。」

「云何菩薩所有物布施？」

「菩薩初發心時布施，不[^17]言是可與是不可與。」

[^17]: 言【大】，信【宋】【宮】

「云何菩薩布施之後心不悔？」

「慈悲力故。」

「云何菩薩不疑深法？」

「[^18]信功德力故。

[^18]: 信【大】，住【聖】

「是為菩薩住六地中遠離[^19]六法。」

[^19]: 六【大】，云【聖】

【論】

[^20]者言：

[^20]: 者【大】，論者【元】【明】，釋【石】

「戒清淨」者，初地中多行布施，次知持戒勝於布施。所以者何？持戒則攝一切眾生，布施則不能普周一切。持戒遍滿無量——如不殺生戒，則施一切眾生命；如眾生無量無邊，福德亦無量無邊。略說諸能破佛道事，此中皆名破戒；離是破戒垢，皆名清淨。乃至聲聞，辟支佛心，尚是戒垢，何況餘惡！

「知恩報恩」者，[^21]有人言：「[^22]我宿世福德因緣應得。」或言：「我自然尊貴，汝有何恩？」[^*6-1]墮是邪見，是故佛說：「菩薩當知恩！」眾生雖有宿世樂因，今世事不和合，則無由得樂。譬如穀種在地，無雨則不生；不可以地能生穀故，言雨無恩。雖所受之物是宿世所種；供奉之人，敬愛好心，豈非恩分？

[^21]: 有【大】，〔－〕【聖】
[^22]: 我【大】，我當【宋】【元】【明】【宮】
[^*6-1]: 墮【大】*，隨【聖】*

復次，知恩者，是大悲之本，開善業初門，人所[^23]愛敬，名譽遠聞，死則生天，終成佛道。不知恩人，甚於畜生！

[^23]: 愛敬【大】，敬愛【石】

如佛說「本生經」：有人入山伐木，迷[^24]惑失道，時值暴雨，日暮[^25]飢寒，惡虫毒獸，欲來侵害。是人入一石窟，[^26]窟中有一大[^27]熊，見之恐怖而出。熊語之言：「汝勿恐怖！此舍溫煖，可於中宿。」時連雨七日，常以甘果美水，供給此人。七日雨止，熊將此人示其道逕。熊語人言：「我是罪身，[^1]多有怨家，若有問者，莫言見我！」人答言：「爾！」此人前行，見諸獵者。獵者問言：「汝從何來？見有眾獸不？」答言：「我見一大熊，此熊於我有恩，不得示汝！」獵者言：「汝是人，當以人類相親，何以惜熊？[^2]今一失道，何時復來？汝示我者，與汝多分！」此人心變，即將獵者示熊處所。獵者殺熊，即以多分與之。此人展手取肉，二[^3]肘俱墮。獵者言：「汝有何罪？」答言：「是熊[^4]看我，如父視子，我今背恩，將是此罪！」獵者恐怖，不敢食肉，持施眾僧。爾時，上座六通阿羅漢語諸下座：「此是菩薩，未來世當[^5]得作佛，莫食此肉！」即時起塔供養。王聞此事，勅下國內，不知恩人，無令住此！又[^6]以種種因緣讚知恩者，知[^A1]恩[^7]之義，遍閻浮提，人皆信行。

[^24]: 惑【大】，或【石】
[^25]: 飢【大】，饑【明】
[^26]: 窟【大】，〔－〕【聖】【石】
[^27]: 熊【大】下同，羆【石】下同
[^1]: 多【大】，常多【石】
[^2]: 今【大】，合【聖】
[^3]: 肘【大】，時【聖】
[^4]: 看【大】，有【聖】
[^5]: 得【大】，〔－〕【宋】【元】【明】【宮】
[^6]: 以【大】，〔－〕【聖】
[^A1]: 恩【CB】，思【大】
[^7]: 之【大】，人【元】【明】

復次，菩薩作是念：「若人有惡事於我，我猶尚應度，何況於我有恩！」

「住忍辱力」者，如忍波羅蜜中廣說。

問曰：

種種因緣是忍辱相，此中何以但說「不瞋不惱」？

答曰：

此是忍辱體，先起瞋心，然後身口[^8]惱他。是菩薩初行故，但說眾生忍，不說法忍。

[^8]: 惱【大】，憶【聖】

「受歡喜」者，菩薩見[^9]是持戒故，身口清淨；知恩忍辱故，心清淨；三業清淨故，則自然生歡喜。譬如人香湯沐浴，著好新衣，瓔珞莊嚴，鏡中自觀，心生歡喜；菩薩亦如是，得是善法自莊嚴：「戒是禪定、智慧根本，我今得是[^10]淨戒，無量無邊福德皆應易得。」以是自喜。菩薩住是戒忍中，教化眾生，令得生他方佛前及生天上人中受樂；或令得聲聞、辟支佛乘、佛乘者。觀眾生樂著，如長者觀小兒共戲，亦與之同戲，更以少異物與之，令捨前所好；菩薩亦如是，教化眾生，令得人天福樂；漸漸誘進，令得三乘。以是故言「受歡喜樂」。

[^9]: 是【大】，見【聖】
[^10]: 淨【大】，清淨【石】

「不捨一切眾生」者，善修[^11]集大悲心，誓度眾生故，發心牢固故，不為諸佛賢聖所輕笑故，恐負一切眾生故不捨；譬如先許人物，後若不與，則是虛妄罪人！以是因緣故，不捨眾生。

[^11]: 集【大】，習【宋】【元】【明】【宮】

「入大悲心」者，如先說。此中佛自說：「本願大心為眾生故，所謂為一一人故，於無量劫代受地獄苦，乃至令是人集行功德作佛，入無餘涅槃。」

問曰：

無有代受罪者，何以[^12]作是願？

[^12]: 作【大】，〔－〕【聖】

答曰：

是菩薩弘大之心，深愛眾生，若有代理，必[^13]代不疑。

[^13]: 代不疑【大】，不疑怠【石】

復次，菩薩見人間有天祠用人肉血五藏祀羅剎鬼，有人代者則聽。菩薩作是念：「地獄中若當有如是代理，我必當代！」眾人聞菩薩大心如是，則貴敬尊重之。所以者何？是菩薩深念眾生踰於慈母故。

「信師恭敬[^14]諮受」者，菩薩因師得阿耨多羅三藐三菩提，云何不信[^15]恭敬供養師？雖智德高明，若不恭敬供養，則不能得大利；譬如深井美水，若無[^16]綆者，無由得水。若破憍慢高心，宗重敬伏，則功德大利歸之；又如雨[^*6-2]墮，不住山頂，必歸下處。若人憍心自高，則法[^17]水不入；若恭敬善師，則功德歸之。

[^14]: 諮【大】，資【聖】
[^15]: 恭【大】，〔－〕【宋】【宮】
[^16]: 綆【大】，鞕【聖】
[^*6-2]: 墮【大】*，隨【聖】*
[^17]: 水【大】，〔－〕【宋】【元】【明】【宮】【聖】

復次，佛說依止善師，持戒、禪定、智慧、解脫，皆得增長；譬如眾樹依於雪山，根、莖、枝、葉、華、果，皆得[^18]茂盛。以是故，佛說：「於諸師宗，敬之如佛。」

[^18]: 茂【大】*，茷【聖】*

問曰：

惡師云何得供養信受？善師不能視之如佛，何[^19]況惡師！佛何以故此中說「於[^20]諸師尊如世尊想」？

[^19]: 況【大】，況於【石】
[^20]: 諸【大】，說【聖】

答曰：

菩薩不應順世間法。[^21]順世間法者，善者心著，惡者遠離；菩薩則不然，若有能開釋深義、解散疑結，於我有益，則盡心敬之，不念餘惡。如[^22]弊囊盛寶，不得以囊惡故，不取其寶；又如夜行嶮道，[^*22-1]弊人執炬，不得以人惡故，不取其照。菩薩亦如是，於師得智慧光明，不計其惡。

[^21]: 順【大】，〔－〕【石】
[^22]: 弊【大】*，敝【聖】*
[^*22-1]: 弊【大】*，敝【聖】*

復次，弟子應作是念：「師行般若波羅蜜，無量方便力，不知以何因緣故有此惡事？」如薩陀波崙聞空中十方佛教：「汝於法師，莫念其短，常生敬畏！」

復次，菩薩作是念：「法師好惡，非是我事；我所求者，唯欲聞法以自利益。如泥像、木像無實功德，因發佛想故，得無量福德，何況是人智慧方便能為人說！以是故，法師有過，於我無咎。」

「如世尊想」者，我先說：「菩薩異於世人。」世人分別好醜：好者愛著，猶不如佛；惡者輕慢，了不比數。菩薩則不然，觀諸法畢竟[^23]空，從本已來皆如無餘涅槃相；觀一切眾生，視之如佛，何況法師有智慧利益！以能作佛事故，視之如佛。

[^23]: 空【大】，空空【聖】

「勤求諸波羅蜜」者，菩薩作是念：「是六波羅蜜，是無上正真道因緣，我當一心行是因緣。」譬如商人、農夫，隨所適國土所須之物、地之所宜種子，勤修求辦，事無不成；又如今世行布施後得大富，持戒後得尊貴，修禪定、智慧得道。菩薩亦如是，行六波羅蜜則得成佛。勤求[^1]道者，常一心勤求六波羅蜜。所以者何？若[^2]軟心漸進，則為煩惱所覆、魔人所壞。以是故佛說：「於二地中勤求莫懈！」(二地竟)

[^1]: 道【大】，〔－〕【宋】【元】【明】【宮】【聖】
[^2]: 軟【大】，濡【聖】【石】

「多學問無厭足」者，菩薩知多學問是智慧因緣，得智慧則能分別行道；如人有眼，所至無礙。是故菩薩作是願：「十方諸佛有所說法，我盡受持！」聞持陀羅尼力故，[^3]得清淨天耳力故，得不忘陀羅尼力[^4]故。譬如大海，能受持一切[^5]十方諸水；菩薩亦如是，能受持十方諸佛所說之法。

[^3]: 得清淨【大】，清淨【宋】【元】【明】【宮】，得淨【聖】
[^4]: 故【大】，故故【聖】
[^5]: 十【大】，〔－〕【聖】

「淨法施」者，如苗中生草，除穢則[^*18-1]茂；菩薩亦如是，法施時不求名利、後世果報，乃至為眾生故，不求小乘涅槃，但以大悲於眾生隨佛轉法輪。

[^*18-1]: 茂【大】*，茷【聖】*

法施相，莊嚴佛國相，受世間無量勤苦，住慚愧處，不捨阿蘭若住處，少欲、知足，如先說。

問曰：

種種因緣，[^6]在生死中不厭；何以故但二因緣說不厭？

[^6]: 在【大】，布【聖】

答曰：

是善根備具[^7]故，在生死中苦惱薄少；譬人有[^8]瘡，良[^9]藥塗之，其痛差少。菩薩得善根清淨故，今世憂愁、嫉妬、惡心等悉皆止息；若更受身，得善根果報，自受福樂，亦種種因緣利益眾生，隨其所願；自淨[^*34-4]世界，世界嚴淨，[^10]勝於天[^11]宮，視之無厭，能慰釋大菩薩心，何況凡夫！以是故，雖有多因緣，但說二事無厭。

[^7]: 故【大】，足【石】
[^8]: 瘡【大】，創【石】
[^9]: 藥【大】，醫【石】
[^*34-4]: 世界【大】*，國土【石】*
[^10]: 勝【大】，〔－〕【聖】
[^11]: 宮【大】，官【聖】

慚愧雖有種種，此中大者，聲聞、辟支佛心。菩薩發心，欲廣度一切眾生；得少苦惱，便欲獨取涅槃，是可慚愧！譬如有人大設餚[^12]饍，請[^13]呼眾人；慳悋心起，便自獨食，甚可慚愧！(三地竟)

[^12]: 饍【大】，饌【聖】
[^13]: 呼【大】，啋【聖】

「不捨阿蘭若住處」者，離眾獨住，若過聲聞、辟支佛心，是名離眾。

[^14]一切法以無所得空故，不取不著相；乃至阿耨多羅三藐三菩提亦不取，用無有著心故。

[^14]: 一【大】，〔－〕【聖】

菩薩常集諸功德無厭足，得無上道則足，更無勝法故。[^15]飲食、衣服、臥具知足者，[^16]是善法因緣，不以為要，故不說。

[^15]: 飲【大】，飯【聖】
[^16]: 是【大】，則【明】

「不捨頭陀功德」者，如後「==覺魔品==」中說。無生法忍，此中以無生法忍為頭陀。菩薩住於順忍，觀無生[^17]法忍。是十二頭陀為持戒清淨故，持戒清淨為禪定故，禪定為智慧故；無生[^18]忍法即是真智慧。無生法忍是頭陀果報，果中說因故。

[^17]: 法【大】，〔－〕【宋】【元】【明】【宮】【聖】
[^18]: 忍法【大】，法忍【宮】【石】

「不捨戒，不取戒相」者，是菩薩知諸法實相故，尚不見持戒，何況破戒！雖種種因緣不破戒，此最為[^19]大，入空解脫門故。

[^19]: 大【大】，夭【明】

「[^20]污穢諸欲」者，如先說。此中佛說：「知是心相虛誑不實故，乃至不生欲心，何況受欲！」

[^20]: 污穢【大】，穢惡【明】

「厭世間心」者，如世間不可樂[^21]相中說。此中佛說厭心果報，所謂「無作解脫門」。

[^21]: 相【大】，想【宋】【元】【明】【宮】

「捨一切所有」者，如先說。

「[^22]不沒心」者，先已種種因緣說，菩薩聞是不沒不畏相。「不生二識處」者，二識處，所謂[^23]眼、色中不生眼識，乃至意、法中不生意識。菩薩住是不二門中，觀六識所知皆是虛誑無實；作大誓願：「令一切眾生住不二法中，離是六識。」

[^22]: 不沒心【大】，心不沒【明】
[^23]: 眼【大】，眼中【宋】【元】【明】【宮】

「不惜一切物」者，不惜一切物中，雖有種種因緣，此因緣最大，所謂菩薩知一切法畢竟空，不憶念，滅一切取相。是故於受者不求恩惠，施中無高心，如是具清淨檀波羅蜜。(四地竟)

「遠離親白衣」者，行者以妨道故出家，若復習近白衣，則與本無異。以是故，行者先求自度，然後度人；若未能自度而欲度人者，如不知浮人，欲救[^24]於溺，相與俱沒！是菩薩遠離親白衣，則能集諸清淨功德；深念佛故，變身[^25]至諸佛國，出家、剃頭、著染衣。所以者何？常樂出家法，不樂習近白衣故。

[^24]: 於【大】，淤【石】
[^25]: 至【大】，徃至【宋】【元】【明】【宮】

「遠離比丘尼」者，如初品中說。

問曰：

菩薩等心視一切眾生，云何不得共住？

答曰：

是菩薩未得阿鞞跋致、未斷諸漏，集諸功德，人所樂[^26]著，以是故不得共住。又為離人誹謗，若誹謗者[^*6-3]墮地獄故。

[^26]: 著【大】，者【聖】
[^*6-3]: 墮【大】*，隨【聖】*

「遠離慳惜他家」者，菩薩作是念：「我自捨家，尚不貪不惜，云何貪惜他家？菩薩法欲令一切眾生得樂，彼人助我[^27]與眾生樂，云何慳惜？眾生先世福德因緣，今世少有功夫，故得供養，我何以慳嫉？」

[^27]: 與【大】，與與【聖】

「遠離無益談說」者，此即是綺語，為自心、他心解愁事，說王法事、賊事，大海、山林，藥草、寶物，諸方國土，如是等事，[^28]無益於福、無益於道。菩薩愍念一切眾生沒在無常苦火，我當救濟，云何安坐空說無益之事？如人失火，四邊俱起，云何安處其內語說餘事？此中佛說「若說聲聞、辟支佛事，猶[^29]為無益之言」，何況餘事！

[^28]: 無益於福【大】，〔－〕【石】
[^29]: 為【大】，〔－〕【石】

「遠離瞋恚」者，心中初生名瞋心，以未定故；瞋心增長事定，打[^30]斫殺害，是名惱心；惡口讒謗，是名訟心；若殺害打縛等，是名鬪[^31]心。菩薩大慈悲眾生故，則不生是心；常防此惡心，不令得入。

[^30]: 斫【大】，破【聖】
[^31]: 心【大】，〔－〕【宋】【元】【明】【宮】【聖】【石】

「遠離自大、蔑人」者，不見內外法，所謂受五眾、不受五眾。

「遠離十不善道」者，菩薩觀十不善道中過罪種種因緣，如先說。此中佛說：「十不善道破小乘，何況大乘！」

「遠離大慢」者，菩薩行十八空，不見諸法定有大小相。

「遠離自用」者，拔七種憍慢根本故，又深樂善法故。

「遠離顛倒」者，一切法中，常、樂、[^1]淨、我不可得故。

[^1]: 淨我【大】，我淨【宋】【元】【明】【宮】

「遠離三毒」者，三毒義如先說。又此三毒所緣，無有定相。(五地竟)

「六波羅蜜」者，如先說。此中佛說：「三乘之人皆以此六波羅蜜得到彼岸。」

問曰：

此是菩薩地，何以[^2]故說聲聞、辟支佛得到彼岸？

[^2]: 故【大】，〔－〕【宋】【元】【明】【宮】【聖】【石】

答曰：

佛今說六波羅蜜多有所能，大乘法中則能含受小乘，小乘則不能。

是菩薩住六地中，具足六波羅蜜；觀一切諸法空，未得方便力，畏墮聲聞、辟支佛地，佛將護故說：「不應生聲聞、辟支佛心。」

菩薩深念眾生[^3]故，大悲心故，知一切諸法畢竟空故，施時無所惜；見有求者，不瞋不憂；布施之後，心亦不悔。

[^3]: 故【大】，說【聖】

福德大故，信力亦大，深清淨信敬諸佛；具足六波羅蜜，雖未得方便、無生法忍、般舟三昧，於深法中亦無所疑，作是念：「一切論議皆有過罪！唯佛智慧，滅諸戲論，無有[^4]闕失故，而能以方便修諸善法。」是故不疑。(六地竟)

[^4]: 闕【大】，𨷂【聖】

[^5]大智度論卷第[^6]四十九

[^5]: （大智…九）九字【大】，大智度經論卷第四十九釋第十九品上【聖】
[^6]: 四十九【大】，五十一【石】

